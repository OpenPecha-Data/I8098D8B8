༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
11 KG5687
W1KG5623
n/a
ImageGroup:
ISBN:
LCCN:
9789380359106
Title:
མཁའ་འགྲོ་ཡེ་ཤེས་མཚོ་རྒྱལ་དང་བཻ་རོ་ཙ་ནའི་རྣམ་ཐར
mkha' 'gro ye shes mtsho rgyal dang bai ro tsa na'i rnam thar
Author:
n/a
Descriptor:
Original Publication:
printed from computerized input
rnam thar deb phreng :3
dharamsala, h.p.
library of tibetan works and archives
Place:
Publisher:
Date:
||2010
Volume:
Total Volumes:
TBRC Pages:
Introductory Pages:
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 07/2010



རྣམ་ཐར་དེབ་ཕྲེང་། ༣
༄༅། །མཁའ་འགྲོ་ཡེ་ཤེས་མཚོ་རྒྱལ་དང་
བི་རོ་ཙ་ནའི་རྣམ་ཐར།



རྣམ་ཐར་དེ བ་ཕྲེང་། །
༄༅། །མཁའ་འགྲོ་ཡེ་ཤེས་མཚོ་རྒྱལ་དང་
བི་རོ་ཙ་ནའི་རྣམ་ཐར།
བོད་མིའི་ཞི་བའི་གྱེན་ལངས་དང་གཞུང་མང་བཙན་བྱོལ་དུ་འབྱོར་ནས་
ལོ་ངོ་ལྔ་བཅུ་འཁོར་བའི་རྗེས་དྲན་དུ་དཔར་བསྐྲུན་ཞུས།
བོད་ཀྱི་དཔེ་མཛོད་ཁང་།



© 2010 Library of Tibetan Works & Archives
All rights reserved.
མཁའ་འགྲོ་ཡེ་ཤེས་མཚོ་རྒྱལ་དང་བཻ་རོ་
ཙ་ནའི་རྣམ་ཐར།
ཕྱི་ལོ་ ༢༠༡༠ ལོར་དཔར་ཐེངས་དང་པོ་བསྐྲུན།
Series title: rnam thar deb phreng Vol. 3
Volume title: mkha''gro ye shes mtsho rgyal dang
vairocana'i rnam thar
Subject: Biographies of Dakini Yeshe Tsogyal & Vairocana.
Author: unknown
ISBN: 978-93-80359-10-6
Published by Library of Tibetan Works & Archives, Dharamsala
and printed at VEE ENN PRINT-O-PAC, A-5, Flatted Factory
Complex, Okhla Industrial Estate, Ph-III, New Delhi-110020



དཀར་ཆག
.
.
.
.
.
.
.
.........
•
..
..
.
...
.
..
.
...
....
.
.
.
དཔར་སྐྲུན་གསལ་བཤད།......
༡ མཁའ་འགྲོ་ཡེ་ཤེས་མཚོ་རྒྱལ། ...
གླེ ང་གཞི། ..
ཞིང་ཁམས་བཀོད་ཚུལ། ....
སྐུ་འཁྲུངས་པ། .
རྒྱལ་སྲས་སྤྲུལ་སྐུ་མཇལ་ཞིང་ཆོས་ལ་བྲོས་པ། ....….……….…..……..
བདུད་བློ ན་ཤཱན་ཏས་ཆོས་ལ་བར་ཆད་བརྩམས་པ། ....…….……...
མཧཱ་གུ་རུའི་གཟུངས་མར་མངའ་གསོལ་བ།...........
བསད་པའི་མི་རོ་སློང་བ། ..........…...…...…....
གྲོགས་ཀྱི་མཆོག་རྙེ ད་པ་དང་གཞན་དོན་མཛད་པ། .....…...
མཁའ་འགྲོ་ཟུང་བཅས་འཆི་མེད་འཇའ་སྐུ ར་གཤེགས་པ། ...
སྒྲ་སྒྱུར་གྱི་རྒྱལ་པོ་བི་རོ་ཙ་ན། ...
རྣམ་ཐར་སྙི ང་པོ་བརྗོད་པ། ..
རྣམ་ཐར་རྡོ་རྗེ་སྙིང་པོའི་སྲོག་ཤིང༌། ....
བི་རོ་ཙ་ན་ལུང་བསྟན་ཏེ་བསམ་ཡས་སུ་གདན་དྲངས་པ། ... 42
དམ་པའི་ཆོས་འཚོལ་དུ་རྒྱ་གར་ལ་བརྫངས་པ། ....….….….……..
...........
•...
..
.
…......
..
..
.
.
...
.
.
...
་
，
。
。
。
...........



iv
མཁའ་འགྲོ་དང་བཻ་རོའི་རྣམ་ཐར།
རྒྱ་གར་དུ་བྱོན་པ་དང་ཉུལ་ལེས་ཟིན་ཏེ་དོང་དུ་སྐྱུར་བ། ...….. 52
པཎ་ཌི་ཏའི་རྨི་ལྟས་ལོག་པ་དང་བི་སིདྷ་ལས་ཆོས་ཞུས་པ། .... 58
གཙང་ལེགས་གྲུབ་ལོག་ལམ་འཀྲོངས་པ། ..................
བླ་སློབ་དགོངས་པ་མཉམ་ཞིང་རྒྱ་ཆོས་མ་ལུས་སྐུ་ལ་རྫོགས་ཏེ་
རྒྱ་ནས་ཐེགས་པ། .....
.....…….………….……...
བོད་དུ་འཁོར་ནས་ཆོས་རྒྱལ་དང་མཇལ་བ། ...…….……...….…... 9
རྒྱལ་པོའི་མཆོད་གནས་དབུ་བླ་མཛད་པ་དང་ཕྲ་མ་བྱུང་བ། ....
བཻ་རོའི་སྐུ་གླུད་ཆུར་སྐྱུར་ཏེ་ཐོན་ཡུལ་དུ་བསྟན་པ་དར་རྒྱས། ....81
བཙུན་མོ་གཟའ་དམར་རྒྱན་གྱི་སྐོར། ..
ལྕགས་ཀྱི་མདའ་གཞུ་གསེར་དུ་བསྒྱུར་ནས་དབེན་པར་བྱོན་པ།... 92
བཙུན་མོ་མཛེ་ནད་ཀྱིས་ཟིན། བཤགས་རྗེས་ཆོས་ལ་དད་པ། ... 97
ཚ་བ་རོང་དུ་སྤྲུགས་པ། .
རྒྱལ་མོ་ཚ་བ་རོང་དུ་སྦྲུལ་དོང་དུ་བསྐྱུར་བ། ...…………………….…..
ཚ་བ་རོང་ལ་བསྟན་པ་རྒྱས་པར་མཛད་པ།....………...….….…….….…..
བི་མས་རྫུ་འཕྲུལ་བསྟན་པ་དང་གཡུ་སྒྲ་བོད་དུ་བྱོན་པ། ...…..
གཡུ་སྒྲས་བོད་ཀྱི་རྒྱལ་བློན་བཏུལ་ནས་བླ་མའི་བཀའ་སྒྲུབ་པ། ... 124
ལས་ཅན་མི་ཕམ་མགོན་པོ་འོད་ལུས་སུ་གཤེགས་པ། ........
བོད་དུ་རྒྱ་ཆོས་བསྒྱུར་བ། ...….…. ........................ 136
ཐུགས་སྲས་བརྒྱད་བཅས་འཇའ་སྐུར་གཤེགས་པ། ...………... 140
དཔར་སྐྲུན་སྨོན་ཚིག
...….……....….….....
，
，
，
，
，
，
。
。



དཔར་སྐྲུན་གསལ་བཤད།
༄༅། །འགྲོ་བ་མི་ཡི་བདེ་སྐྱིད་ནི་ཕྱི་ལུས་དང་ནང་སེམས་ཀྱི་བདེ་སྐྱིད་ལ་ངོས་འཛིན་
ཅིང་། ལུས་ཀྱི་བདེ་སྐྱིད་ནི་འཕྲོད་བསྟེན་དང་དཔལ་འབྱོར་གྱི་གནས་སྟངས་ལ་རག་
ལུས་ཤིང་། སེམས་ཀྱི་བདེ་སྐྱིད་ནི་རང་གི་བསམ་བློ་གཏོང་སྟངས་ལ་རག་ལུས། དེ་
ལ་ཡང་རང་གི་བློའི་ནུས་ཚོད་དང་བསྟུན་ཏེ་རིམ་པ་མང་པོ་ཞིག་ཡོད་ན་ཡང་ནང་ཆོས་
ནང་ཉུང་ངུ་རྣམ་གསལ་གྱི་ཚུལ་དུ་བཀོད་པ་ལྟར་ན། སྐྱེས་བུ་གསུམ་གང་གི་ནང་དུའང་
མ་གཏོགས་པ་ཚེ་འདིའི་བདེ་སྐྱིད་ཙམ་ལ་རེ་བ་བྱེད་མཁན་སྐོར་ཞིག་དང་། སྐྱེས་བུ་
ཆུང་ངུ་སྟེ་སྐྱེ་བ་ཕྱི་མ་རྣམས་སུ་མངོན་མཐོ་ལྷ་མིའི་གོ་འཕང་ཙམ་དོན་དུ་གཉེར་བ་སྐོར་
ཞིག །སྐྱེས་བུ་འབྲིང་སྟེ་འཁོར་བའི་རྩ་བ་བདག་འཛིན་མ་རིག་པ་སྤངས་ཤིང་། འཁོར་
བའི་ཕྱི་མཐའ་བཅད་དེ་ཐར་པ་ཙམ་མངོན་དུ་བྱེད་མཁན་སྐོར་ཞིག །དེ་ནས་སྐྱེས་བུ་
ཆེན་པོའམ་བྱང་ཆུབ་སེམས་དཔའ་སྟེ་དོན་གཉིས་མཐར་ཕྱིན་རྣམ་མཁྱེན་རྒྱལ་བའི་གོ་
འཕང་ལ་འགོད་པར་འདོད་པ་སྐོར་ཞིག་བཅས་ཡོད།
རང་རེ་བོད་ཀྱི་སྐད་ཡིག་གི་ནང་དུ་ནང་པ་སངས་རྒྱས་པའི་ཆོས་ཚུལ་དྲི་
མ་མེད་པ་ཚང་ལ་མ་ནོར་བ་དུས་ད་ལྟ་བར་མི་ཉམས་གོང་འཕེལ་དང་ཉམས་པ་སོར་
ཆུད་ཇི་སྙེད་ཅིག་བྱུང་ཡོད་པ་ནི་མིས་སྨོན་རང་སྐྱིད་ལྟ་བུ་ཡིན། སངས་རྒྱས་ཀྱི་
ཆོས་ཚུལ་ནི་སེམས་ཅན་གྱི་ཁམས་དང་དབང་པོ། བསམ་པ། མོས་པ། ཡིད་ལ་
བྱེད་པ་སོགས་ལ་དགོངས་ནས་གོང་གསལ་སྐྱེས་བུ་གསུམ་གྱི་རིམ་པའི་དབང་དུ་བྱས་



vi
མཁའ་འགྲོ་དང་བཻ་རོའི་རྣམ་ཐར།
ནས་གསུང་ཡོད་ཀྱང་། དར་ཚུལ་གྱི་དབང་དུ་བྱས་ན་བོད་ནང་དུ་ཐེག་ཆེན་གྱི་བསྟན་
པ་ཤུགས་ཆེར་དར་ཡོད་ཀྱང་སློབ་གཉེར་གནང་སྟངས་ལ་མཚོན་ན་ཐེག་པ་གོང་འོག་
གཉིས་ཀར་ཐོས་བསམ་སྒོམ་གསུམ་བྱེད་པ་ཡིན། སྐྱེས་བུ་དམ་པའི་གསུང་སྒྲོས་ཤིག་
ཏུ༑ སྔོན་བྱོན་དམ་པའི་རྣམ་ཐར། རྗེས་འཇུག་གདུལ་བྱའི་ཉམས་ལེན། ཞེས་
གསུང་པ་བཞིན་ང་ཚོས་རང་རེའི་སྟོན་པའི་རྣམ་ཐར་ཤིན་ཏུ་གལ་ཆེར་བཟུང་སྟེ་རྣམ་
ཐར་དེབ་ཕྲེང་དང་པོར་སྟོན་པའི་མཛད་རྣམ་གསལ་བའི་མེ་ལོང་དཔར་སྐྲུན་ཟིན་པ་
དང་། རྣམ་ཐར་དེབ་ཕྲེང་གཉིས་པར་སྟོན་པའི་གཏད་རབས་ཁག་དང་རྒྱན་དྲུག་མཆོག་
གཉིས་དཔལ་ལྡན་ཨ་ཏི་ཤ་དང་བཅས་པའི་རྣམ་ཐར་དཔར་སྐྲུན་ཟིན་ཅིང་། ད་ལམ་
རྣམ་ཐར་དེབ་ཕྲེང་གསུམ་པ་འདིར་བོད་གངས་ཅན་གྱི་ལྗོངས་སུ་བྱོན་པའི་མཁས་གྲུབ་
གནམ་གྱི་སྐར་ཚོགས་ཀྱི་གྲངས་དང་གཉིས་སུ་མ་མཆིས་པ་ཞིག་བྱུང་ཡོད་པའི་ཁོངས་
ནས་མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་ཐར་ཐོས་པ་དོན་ལྡན་དང་། སྒྲ་སྒྱུར་གྱི་
རྒྱལ་པོ་ལོ་ཆེན་བཻ་རོ་ཙཱ་ནའི་རྣམ་ཐར་རྡོ་རྗེ་སྙིང་པོའི་སྲོག་ཤིང་གཉིས་ཀློག་པ་པོ་རྣམས་
ལ་ཤིན་ཏུ་ཕན་ཐོགས་ཆེན་པོ་ཡོང་བའི་རེ་བ་དང་ཡིད་ཆེས་ཡོད།
རྣམ་ཐར་ཕྱོགས་སྒྲིག་འདིའི་མ་ཕྱི་ནི་ཕྱི་ལོ་ ༡༩༦༢ ལོར་སྒང་ཏོག་འབྲས་
སྤྱི་བློ ན་ཆེན་ཡིག་ཚང་ནས་འགྲེམ་སྤེལ་བགྱིས་པའི་དེབ་གཟུགས་ཤིག་ཡིན།
བཞུགས་སྒར་བོད་ཀྱི་དཔེ་མཛོད་ཁང་ནི་༧གོང་ས་༧སྐྱབས་མགོན་ཆེན་
པོའི་བླ་མེད་ཀྱི་དགོངས་གཞི་ལས་གྲུབ་ཅིང། ཕྱི་ལོ་ ༡༩༧༡ ནས་ད་བར་ཆོས་
རིག་གི་གསུང་རབ་བརྒྱ་ཕྲག་གཉིས་ལས་བརྒལ་བ་དཔར་དུ་བསྐྲུན་ཡོད་ཅིང་། ད་
ལྟ་ལག་བསྟར་བྱེད་བཞིན་པ་ལ་མཚོན་ན། ནང་བསྟན་གསུང་འགྱུར་གྱི་ཟབ་སྦྱོང་
དང༌། ཚན་རིག་དང་ནང་ཆོས་ཀྱི་འབྲེལ་བའི་སྟེང་ཉམས་ཞིབ་དང་བོད་འགྱུར། རྒྱུན་



དཔར་སྐྲུན་གསལ་བཤད། vi
དུ་ཆོས་ཀྱི་ཉམས་ལེན་ལ་དམིགས་ཏེ་དཔེ་འཁྲིད་སྐད་གཉིས་ཤན་སྦྱར། བོད་མི་དང་
བོད་མི་མིན་པ་གཉིས་ཀར་དམིགས་ཏེ་བོད་ཀྱི་སྐད་ཡིག་གི་སློབ་འཁྲིད། ངག་རྒྱུན་
ལོ་རྒྱུས་ཀྱི་རྩོམ་འབྲིའི་བྱེད་ལས། བོད་དཔེ་སྣེ་རིང་གིས་མཚོན་པའི་བོད་ཡིག་དང་
དབྱིན་ཡིག་ནང་བཞུགས་པའི་གསུང་རྟེན་བགྲང་བ་ལས་འདས་པའི་གཅེས་གསོག་
དང་གཅེས་ཉར། བོད་དབྱིན་དཔེ་སྐྲུན། གཞན་ཡང་སྐུ་རྟེན་དང་དངོས་རྙི ང་གིས་
གཏམས་པའི་འགྲེམ་སྟོན་ཁང་སོགས་ཡོད།
འདི་གའི་བོད་ཀྱི་རིག་གཞུང་ཉམས་ཞིབ་དང་བོད་ཡིག་དཔར་སྐྲུན་སྡེ་ཚན་
གྱི་འགན་འཛིན་གུས་ཆུང་ན་ག་སངས་རྒྱས་བསྟན་དར་གྱི་ཕྲག་པར་བབ་པའི་ལས་
འགན་དུ་བསམས་ཏེ་དཔར་སྐྲུན་གསལ་བཤད་འདི་ཉིད་ཀྱང་ཕྱི་ལོ་ ༢༠༠༩ ཟླ་
༡༠ ཚེས་ ༢༦ ཉེན་སྤེལ།།



གནས་གསུམ་མཁའ་འགྲོའི་གཙོ་མོ་རྒྱལ་ཡུམ་
ཡེ་ཤེས་མཚོ་རྒྱལ་གྱི་རྣམ་ཐར་ཐོས་པ་
དོན་ལྡན་ཞེས་བྱ་བ་
བཞུགས་སོ།།



མཁའ་འགྲོ་ཡེ་ཤེས་མཚོ་རྒྱལ། 3
གླེ ང་གཞི།
རྒྱལ་ཀུན་བསྐྱེད་ཡུམ་ཆོས་དབྱིངས་ཀུན་བཟང་མོ།།
བོད་ཁམས་སྐྱོང་བའི་མ་གཅིག་དྲིན་མོ་ཆེ།།
དངོས་གྲུབ་མཆོག་སྩོལ་བདེ་ཆེན་མཁའ་འགྲོའི་གཙོ།།
ཡེ་ཤེས་མཚོ་རྒྱལ་ཞབས་ལ་གསོལ་བ་འདེབས།།
༄༅། །གསང་སྔགས་རྒྱལ་པོ་བླ་མེད་མཆོག་གྲུབ་ནས། །མཐའ་ཡས་ཞིང་
དུ་རྣམ་འཕྲུལ་རྒྱ་མཚོ་དང་། །མཁས་འགྲོ་མི་ཟད་འབར་བའི་སྤྲིན་འཕྲོ་བས།།
གསང་སྔགས་སྤྱོད་པ་རྒྱ་མཚོ་མཐའ་ཡས་ཤོག །ཅེས་འདོད་དོན་གསོལ་བ་
བཏབ་སྟེ། རྒྱ་གར་གཞུང་གི་རྒྱལ་ཁབ་ཆེ ན་པོ་འདིར་སྔོ ན་བྱོན་རྒྱལ་བ་
དེ་བཞིན་གཤེགས་པ་མཐའ་ཡས་པའི་ནང་ཚན་རྣམ་འདྲེན་བཞི་པ་ཤཱཀྱའི་
དབང་པོའི་བསྟན་པར་མདོ་སྔགས་ཟུང་འཇུག་གི་འགྲོ་དོན་བསམ་གྱིས་
མི་ཁྱབ་པ་མཛད། །
སླར་ཡང་སྟོན་པ་ཉིད་ཐེག་དམན་གདུལ་བྱའི་སྣང་ངོར་མྱ་ངན་ལས་
འདས་ཚུལ་བསྟན་མོད་དེ། ཞལ་ཆེམས་རྡོ་རྗེའི་བཀའ་ལུང་ལས། ང་ནི་
མྱ་ངན་འདས་འོག་ཏུ༔ དྷ་ན་ཀོ་ཥའི་མཚོ་གླི ང་དུ༔ པད་མ་འབྱུང་གནས་
ཞེས་བྱ་བ༔ ང་ལས་ལྷག་པའི་སྐྱེས་བུ་འབྱུང༔ གསང་སྔགས་བླ་མེད་སྟོན་



4 མཁའ་འགྲོ་དང་བཻ་རོའི་རྣམ་ཐར།
པར་འགྱུར༔ ཞེས་གསུངས་པ་བཞིན། གསང་སྔགས་རྡོ་རྗེ་ཐེག་པའི་སྟོན་
པ་མཧཱ་གུ་རུ་པདྨ་སམ་བྷ་ཝ། དྷ་ན་ཀོ་ཥའི་མཚོ་གླི ང་དུ་ངོ་མཚར་པདྨའི་
སྟེང་དུ་རང་བྱུང་སྤྲུལ་པའི་སྐུར་འབྱུང་ཞིང་གནས་པ་ཉིད། ཨོ་རྒྱན་གྱི་རྒྱལ་
པོ་ཨིན་དྲ་བོ་དྷིས་སྤྱན་དྲངས་པ་ནས་རྒྱ་གར་དུ་གདུལ་བྱ་འགྲོ་དོན་སྣ་ཚོགས་
སྤྲུལ་པའི་ཟློས་གར་གྱིས་ལོ་ངོ་ཆིག་སྟོང་བརྒྱད་བརྒྱ་མཛད། དེ་ནས་བོད་
ཀྱི་རྒྱལ་པོ་ཁྲི་སྲོང་ལྡེའུ་བཙན་གྱིས་གདན་དྲངས། རྒྱ་གར་པཎ་ཆེན་གྱིས་
རྒྱ་གར་ཆོས་ཀྱི་བསྟན་པ་བོད་དུ་གསར་དུ་བཙུགས་པར་མཛད་དེ། རྒྱ་ཆོས་
རྣམས་བོད་སྐད་དུ་བསྒྱུར་བར་མཛད། བཤད་སྒྲུབ་ཀྱི་སྲོལ་གཏད་དོ། །
ཞལ་སློབ་འཇའ་ལུས་གྲུབ་པ་དང་། གྲུབ་པ་ཐོབ་པ་ནམ་མཁའི་སྐར་
ཚོགས་ལྟར་མང་བ་བྱུང་ཡང་ཐམས་ཅད་ཀྱི་གཙུག་ཕུད་དུ་གྱུར་པ་ནི། ཡེ་
ཤེས་ཀྱི་མཁའ་འགྲོ་མི་མོར་སྣང་བ་ཡེ་ཤེས་མཚོ་རྒྱལ་མ་སྟེ ། གང་གི་རྣམ་
ཐར་རི་རྒྱལ་ལྷུན་པོ་ལྟར་མི་ཀུན་གྱིས་དཔག་པར་དཀའ་བའི་གནས་ལགས་
ཀྱང་འདིར་རྡུལ་ཕྲན་ཙམ་ཞིག་དགོད་དེ། སྐལ་ལྡན་འགའི་དད་པ་འདྲེན་
པའི་རྟེ ན་ཞིག་ཏུ་འགྱུར་རམ་སྙམ། ཡེ་ཤེས་རྒྱ་མཚོ་གཏིང་དཔག་མི་མངོན་
ཀློང་། །རྒྱལ་ཀུན་དགོངས་པའི་ཡིད་བཞིན་ནོར་བུས་མཛེས། །དགོས་འདོད་
རེ་སྐོང་འོད་སྟོང་འབར་བ་ལས། །འགྲོ་ཁམས་མུན་སེལ་དཔལ་སྩོལ་རྒྱལ་
བའི་ཡུམ། །ཨེ་གསང་སྐྱེ་མེད་བླ་མ་ཀུན་བཟང་མོ། །ཀ་ལྷུན་འགགས་མེད་
ཡི་དམ་ཝ་ར་ཧི། །ཛབདེ་ཟག་མེད་མཁའ་འགྲོ་ཁྲོས་མ་གནན། །ཏི་ལར་
སྲིད་ཞིའི་བདག་མོས་དབང་བཞི་སྐུར། །བདུད་བཞིའི་འཇིགས་བཅོམ་བདེ་
ཆེན་དགའ་བཞིའི་ཀློང་། །སྣང་བཞིའི་རྩལ་རྫོགས་འཆི་མེད་སྐུ་བཞི་འགྲུབ།།



མཁའ་འགྲོ་ཡེ་ཤེས་མཚོ་རྒྱལ། 5
ཆུ་བཞིའི་མཚོ་ལས་ཆད་མེད་ལས་བཞིའི་གྲུས། །རྒྱུད་བཞིའི་འགྲོ་སྒྲོལ་དུས་
བཞི ར་རྟག་བརྩོན་ཤོག།
སྤྱིར་མདོ་ཡི་བསྟན་པ་ཚུལ་ཆོས་འཛིན་པའི་སྐབས་སུ་ཐུག །སྒོས་
དམ་སྲི་འབྱུང་པོས་རྒྱལ་ཁམས་ཅི་མི་འདོད་པར་རྨོངས་མུན་རུབ་གནས་དུས་
འདིར། གསང་ཆེན་བླ་ན་མེད་པའི་འོད་བརྒྱ་འཆར་བའི་སྔ་ལྟས་བཟང་པོའི་
སྐྱ་རེངས་སྟེགས་པས། །ཕྱོགས་དུས་རྒྱལ་བའི་ཡེ་ཤེས་སྐུ་མཆོག་རིག་སྔགས་
འཆང་ཡབ་ཡུམ་གྱི་ཐུགས་རྗེ་དཔག་ཏུ་མེད་པའི་སྐུ་གསུང་ཐུགས་ཡོན་ཏན་
ཕྲིན་ལས་མི་ཟད་རྒྱན་གྱི་འཁོར་ལོའི་རྣམ་ཐར་ལྟ་ཅི་སྨོས། མཚན་ཙམ་ཐོས་
པ་ཡང་དོན་ཆེན་དང་ལྡན་ཞིང་། སྙི གས་མའི་རྒུད་པ་སེལ་བ་ལ་མཆོག་ཏུ་
བསྔགས་ཕྱིར་རྒྱ་གར་གཞུང་ནས་རྫོགས་ལྡན་དགའ་སྟོན་གསར་དུ་སྤེལ་བའི་
མཐུན་རྐྱེན་ལས་ཁུངས་སུ་འདུ་བྱེད་སྒྱུར་བ་དགེ་ལེགས་འཕེལ།།
ཐོག་མའི་སངས་རྒྱས་ནས་ཡས་སྤྲུལ་སྐུ་དང་ཞིང་ཁམས་
བཀོད་ཚུལ་ཙམ།
ཨ་ཧཾ་ཧི༔ གདོད་ནས་རྣམ་དག་རང་བྱུང་གསང་བའི་དབྱིངས། །བརྡལ་བ་
ཆེན་པོ་ཆོས་རྣམས་འབྱུང་བའི་གནས། །རྣམ་ཀུན་མཆོག་ལྡན་ཆོས་ཉིད་འདུས་
མ་བྱས། །ཆོས་སྐུ་ཀུན་ཏུ་བཟང་མོས་དགོངས་རྒྱུད་འཕོག །རིག་གདངས་
འོད་གསལ་ཡེ་ཤེས་སྙིང་པོའི་སྤྲིན། །མཁའ་ཁྱབ་ཞིང་དང་སྐུ་ཡི་བཀོད་པ་
རྫོགས། །དབྱིངས་ཕྱུག་ལོངས་སྐུ་རྡོ་རྗེ་ཕག་མོ་ཡིན། །བརྡ་རྒྱུད་རིག་པ་



6 མཁའ་འགྲོ་དང་བཻ་རོའི་རྣམ་ཐར།
འཛིན་པའི་དབང་མཆོག་སྐུར། །བདེ་སྟོང་རོ ལ་པ་རི གས་ལྔའི་ཕྱག་རྒྱར་
བཞེངས། །སྲིད་ཞིའི་སྤྱི་དཔལ་གནས་གསུམ་མཁའ་འགྲོའི་གཙོ། །བདེ་
གཤེགས་སྤྲུལ་སྐུ་དགྱེས་མ་རྣལ་འབྱོར་མས། །སྙན་བརྒྱུད་ཟབ་མོའི་བྱིན་
རླབས་དངོས་གྲུབ་སྩོལ། །ཧུ་མ་ཐ་ལར་གསང་བ་ཡེ་ཤེས་མ། །ཐུབ་པའི་
སྤྱན་སྔར་གང་གཱའི་ལྷ་མོར་གྲགས། །ཟ་ཧོར་རྒྱལ་སྲས་ལྷ་ལྕམ་མན་དྷ་ར།།
སུ་ཁ་སིདྡྷི་འཆི་མེད་གྲུབ་བྱའི་མོ། །བལ་རྒྱལ་སྲས་མོ་ཤཱཀྱ་དེ་མས་སྐྱོངས།།
ཞེས་གསོལ་འདེབས་ཀྱི་ཚུལ་དུ་ས་བོན་ཙམ་ཐོག་མར་བཀོད་པ་ལས་དེ་སོགས་
མཚན་དང་སྐུའི་རྣམ་གྲངས་བརྗོད་ཀྱིས་མི་ལང་བའི་ཟློས་གར་གང་ལ་གང་
འདུལ་དུ་སྦྱར་བར་མཛད་དེ། མི་མཇེད་འཇིག་རྟེན་འདི་ཙམ་མ་ཡིན་པར་
ཕྱོགས་བཅུར་སྤྲུལ་བའི་ཞིང་ཁམས་བསམ་གྱིས་མི་ཁྱབ་པར་འགྲོ་དོན་མཛད་
ཚུལ་ནི། གང་ཟག་དབང་པོ་རབ་ཀྱི་སྤྱོད་ཡུལ་ལས། །བདག་འདྲ་བློ་དམན་
གྱི་བློ་ཡུལ་ལས་འདས་པས་སྨོས་མ་སྤོབས། །ཐོག་མའི་སངས་རྒྱས་ནས་ཡས་
སྤྲུལ་བྱོན་པའི་ལེའུ་སྟེ་དང་པོའོ།། །
སྐུ་འཁྲུངས་པ།
གངས་ཅན་བོད་ཀྱི་ཡུལ་དུ་སྐུ་འཁྲུངས་ཚུལ་ནི། འཇམ་དཔལ་སྤྲུལ་པའི་
རྒྱལ་པོ་ཁྲི་སྲོང་ལྡེའུ་བཙན་གྱིས་བསིལ་ལྡན་རྒྱལ་ཁབ་ལ་དབང་སྒྱུར་བའི་
སྐབས་སུ། ལྷ་མོ་དབྱངས་ཅན་མའི་དགོངས་པ་ལ་རྒྱལ་ཀུན་ཡབ་གཅིག་འཇམ་
པའི་དབྱངས་ཉིད་བོད་ཁམས་གདུལ་བྱའི་དཔལ་དུ་བྱོན་ནས་ཁོ་མོས་ཀྱང་།
རྗེ་ཡི་བཙུན་མོར་སྤྲུལ་ཏེ་འགྲོ་དོན་སྐྱོང་དགོས་སྙམ་སྟེ། དེ་ནས་སྐར་མདའ་



མཁའ་འགྲོ་ཡེ་ཤེས་མཚོ་རྒྱལ། 7
འཁྱུག་པ་ལྟར། སྒྲགས་མདའ་བྱ་བའི་ཡུལ་གྲུར་ཡབ་ཀྱི་མཚན་མཁར་ཆེན་
ནམ་མཁའ་ཡེ་ཤེས་དང་ཡུམ་དགེ་བ་འབུམ་བྱ་བ་གཉིས་རིགས་མཆོག་ཏུ་གཟིགས་
ཏེ་ལྷུམས་སུ་ཞུགས། ཤིང་མོ་བྱ་ཡི་ལོ། སྐར་མ་རྒྱལ་གྱི་ཉིན། སྲས་མོ་ཡིད་
དུ་འོང་བ་ལྷ་ཡི་བུ་མོ་འདྲ་བ་ཞིག་སྙན་མེད་པར་བལྟམས། དེ་མ་ཐག་མཚོ་ཆུང་
ཞིག་ཀྱང་བརྡོལ། དེའི་མཐར་ཙན་དན་དཀར་པོའི་སྡོང་པོ་ཞིག་ཀྱང་སྐྱེས། དེ་
ལ་ནུ་མ་ཞིག་ཀྱང་ཡོད་པ་ལས་འོ་མ་འཛགས་པས་བུ་མོ་དེའི་མ་མར་གྱུར། མཚན་
ལ་ཡེ་ཤེས་མཁའ་འགྲོ་མཚོ་རྒྱལ་ཞེས་སུ་གསོལ། སྲས་མོ་དེ་འོ་ཞོ་ནི་ཙན་དན་
སྡོང་པོ་ལས་རྟག་པར་བཞེས་པས་གཞན་གྱི་ཟླ་བསྐྱེད་ལས་ཞག་བསྐྱེད་ཆེ་བ་བྱུང་།
ཟླ་བ་སོང་བ་དང་ལོ་ལོན་མ་དང་མཚུངས། བྱིས་པའི་སྐུ་རྩེད་སྐབས་སྣང་སེམས་
འདྲེས་པའི་རྟགས་སུ་རྡོ་ལ་ཞབས་རྗེས་བྱུང་། བོད་ཡིག་ནི་མ་བསླབ་པར་ཤེས་
ཤིང་ཀློག་པས། ཡབ་ཀྱིས་ཇི་ལྟར་ཤེས་བཀའ་འདྲི་མཛད་པས་ན། ང་ནི་དབྱངས་
ཅན་གྲུབ་པའི་རྒྱལ་མོ་འོ།། གསུངས། །
ཆུང་ངུ་ནས། འཁོར་བ་སྡུག་བསྔལ་གྱི་རྒྱ་མཚོ་ཡིན་པར་བཞེད། ངེས་
འབྱུང་སྐྱོ་ཤས། སྙིང་རྗེ། བྱམས་པ་དང་བརྩེ་བ་ཤིན་ཏུ་ཆེ་བ་ཅན་ཡོད། སེམས་
ཅན་རྣམས་སྙིང་མ་རྗེ་རྒྱུན་དུ་གསུང་བར་མཛད། ཀུན་ལ་བྱམས་སྐྱོང་། གཏོང་
ཕོད་ཆེ། རང་གཤིས་ཞི་བ་དུལ་བ། ཁྲེལ་དང་ངོ་ཚ་ཅན། ཤེས་རབ་དང་དད་
པ་ཆེ་བ། ཆོས་ལ་མོས་པ་བརྟན་པས། སྐུ་གསུང་ཐུགས་རྟེན་ལ་ཕྱག་མཆོད་
གཙང་བ། རྒྱུན་དུ་མཉམ་པར་བཞག་སྟེ་བཞུགས་པ་ན་སྐུ་ན་ཕྲ་ཡང་མི་རྟོག་པའི་
ཏིང་ངེ་འཛིན་རང་བཞིན་གྱིས་འབྱམས་ཀླས་ཏེ་ཕལ་ཆེར་གནས་སོ། །རྣམ་ཐར་
ཐོས་པ་དོན་ལྡན་ལས། སྐུ་འཁྲུངས་པའི་ལེའུ་སྟེ་གཉིས་པའོ།།



8 མཁའ་འགྲོ་དང་བཻ་རོའི་རྣམ་ཐར།
རྒྱལ་སྲས་སྤྲུལ་སྐུ་མཇལ་ཞིང་ཆོས་ལ་བྲོས་པ།
དེ་ནས་སྲས་མོ་ཉིད་ནས་ཆོས་ཀྱི་བག་ཆགས་ཆེ་བས་དགུང་ལོ་བདུན་བརྒྱད་
ལོན་པ་ན། མཆོད་ཁང་དུ་སྐུ་གསུང་ཐུགས་རྟེན་གྱི་མདུན་ལ་ཉིན་རེ་བཞིན་
ཕྱག་འཚལ་ཏེ། མེ་ཏོག །བདུག་སྤོས། མར་མེ། མཎྜལ་སོགས་ཕུལ་ཏེ།
སེམས་ཅན་ཐམས་ཅད་ལ་ཚེ་རིང་ཞིང་ནད་དང་མུ་གེ་སོགས་ཀྱི་སྡུག་བསྔལ་
མེད་པའི་སྨོན་ལམ་དང་། དེ་ཀུན་ལ་ཁོ་མོས་ཕན་ཐོགས་པའི་ཡོན་ཏན་སྩོལ་
ཅིག་ཅེས་གསོལ་བ་འདེབས་པར་མཛད། སྐུ་ན་ཕྲ་ཡང་སྐུའི་རྣམ་འགྱུར།
ཡབ་ཡུམ་ཉེ་འཁོར་དང་གསུང་གླེ ང་སྣང་ཚུལ། ཐུགས་དགོངས་བྱམས་པ་
དང་སྙིང་རྗེ ས་གཏམས་པའི་བརྩེ་གདུང་ཆེ་བས། སུས་མཐོང་ཡིད་འཕྲོག་
པའི་རང་བཞིན་དུ་མཇལ་བས། དགུང་ལོ་བཅུ་གཅིག་ནས། ཕྱོགས་ཀྱི་རྒྱལ་
བློ ན་མང་པོས་མནའ་མར་སློང་བ་མང་དུ་བྱུང་རུང༌། ཡབ་ཡུམ་གྱིས་ཀྱང་
ག་ལ་གཏང་བར་ཕོད། སུ་ལའང་ཞལ་གྱིས་མ་བཞེས་སོ། །སྲས་མོ་ཉིད་
ཀྱིས་ནི། ངས་མི་ཚེ་འདི ར་དམ་པའི་ཆོས་བྱེད་ནས་རྫོགས་པའི་སངས་རྒྱས་
ཀྱི་ཡོན་ཏན་མཁྱེན་པ་ཞིག་བྱས་ཏེ། སངས་རྒྱས་ཇི་བཞིན་སེམས་ཅན་ལ་
ཕན་པའི་ཆོས་ཀྱི་འཁོར་ལོ་བསྐོར་རོ། །ཞེས་པ་ཁོ་ན་གསུངས།
དགུང་ལོ་བཅུ་གཉིས་ལ་སོན་སྐབས་བོད་སྐྱོང་ཆོས་རྒྱལ་ཁྲི་སྲོང་ལྡེའུ་
བཙན་གྱིས། ཡེ་ཤེས་མཚོ་རྒྱལ་གྱི་མཚན་སྙན་དང་། སྐུའི་ལང་ཚོ། བཞིན་
རས་ཀྱི་མཛེས་ཆ་ལྷ་ཡི་སྲས་མོ་ལས་མཚར་བའི་ལོ་རྒྱུས་གསན་ནས། བློན་
པོ་བཀུག་ཏུ་གནང་བས། སྲས་མོ་ཉིད་བྲོས་ཏེ་མི་མེད་ཀྱི་དབེན་པ་ཞིག་ཏུ་



མཁའ་འགྲོ་ཡེ་ཤེས་མཚོ་རྒྱལ། 9
སླེ བས། དེར་རང་གི་གཡུ་བྱུ་རུ་མུ་ཏིག་གི་རྒྱན་ཆས་རྣམས་བཀྲོལ་ཏེ་རྡོ་
ཡིས་བརྡུངས་ཏེ། ཕྱོགས་བཅུར་གཏོར་ནས་སྨོན་ལམ་བཏབ་པ་ནི། ཕྱོགས་
བཅུ་ན་བཞུགས་པའི་སངས་རྒྱས་དང་བྱང་སེམས་བདེན་པའི་བཀོན་མཆོག་
རྒྱ་མཚོས་ཡེ་ཤེས་སྤྱན་གྱིས་གཟིགས་ཤིག །ཁོ་མོའི་དམ་པའི་ལྷ་ཆོས་སྒྲུབ་
པའི་བར་ཆད་སེལ་ལ་ཐར་པའི་ལམ་སྣ་བསྟན་དུ་གསོལ། ཞེས་སྙིང་ནས་
གསོལ་བ་བཏབ་སྟེ་མཉམ་གཞག་མཛད་དེ་བཞུགས། །
དེ་མ་ཐག་ལྷ་ཡི་བུ་ལྟ་བུའི་གཞོན་ནུ་ལོ་བརྒྱད་གཉིས་ལོན་པ་འདྲ་
བ་མཚན་དཔེས་སྤྲས་པ་ཤིན་ཏུ་མཛེ ས་པ། ཕྱག་གཡས་ཤེལ་གྱི་ཕྲེང་བ་
བསྣམས་པ་ཞིག་བྱུང་ནས་གསུངས་པ། རི གས་ཀྱི་བུ་མོ། ཆོས་ཀྱི་གདུང་
བས་ངུས་པའི་མཆི་མའི་དར་དཀར་བརྐྱངས་ཏེ། ཕངས་མེད་རིན་ཆེན་རྒྱན་
ཆའི་ཕྱེ་མ་ཕྱོགས་བཅུའི་རྒྱལ་བ་སྲས་བཅས་ལ་ཕུལ་ཏེ་གསོལ་བ་སྙིང་ནས་
འདེབས་པ་དོན་ཡོད་པས་ན། སྡུག་བསྔལ་མ་བྱེད། ངས་ཁྱེད་ལ་ཐར་པའི་
ལམ་སྟོན་ནོ། །ངའི་རྗེས་སྙོགས། གསུངས་ཏེ། ཕྱག་གིས་ཕྱག་མཐུད་པ་
ཙམ་གྱིས། གཙང་གི་ཇོ་མོ་ཁ་རག་ཅེས་པའི་གནས། ཁ་རག་བརྟན་པ་ཁྱུང་
བཙུན་མའི་རྟེན་གངས་རི་ཇོ་བོ་ཇོ་མོའི་མགུལ། ཤིན་ཏུ་དབེན་ཞིང་ཉམས་
དགའ་བ། སྤང་མེ་ཏོག་སྣ་ཚོགས་རང་སྐྱེས་ཡོད་པ། གཡའ་ཆུ་བསིལ་མ་
སྐྱ་ཁྲོལ་ཁྲོལ་འབབ་པ། སྨན་གྱི་རིགས་དུ་མ་སྐྱེ་བའི་གནས་སུ་སླེབས། དེར་
རྒྱལ་བའི་སྲས་དེས། མཐུན་མོང་གི་ཆོས་ཙམ་གནང་ནས། ཁྱོད་འདིར་
སྡོད་ལ་ཆོས་གྱིས་གསུངས། མཁའ་འགྲོ་མས་ཞུས་པ། བཀྲིན་ཆེའོ། །སྤྲུལ་
པའི་སྐུ་སོན་ཏེ། ཁོ་མོས་ཇི་ལྟར་སྡོད། ཆོས་ནི་ཅི་འདྲ་བྱེད་གསུངས་པས།



10
མཁའ་འགྲོ་དང་བཻ་རོའི་རྣམ་ཐར།
རྒྱལ་སྲས་དེས་སེམས་ཀྱི་འབྱུང་གནས་འགྲོ་གསུམ་གསུངས་ཏེ་སེམས་ངོ་སྤྲད་
ནས་བཀའ་སྩལ་པ། འདི་ལྟར་ཡིད་ཀྱི་ཡུལ་དུ་འགྱུ་བ་ཡི༔ ཉོན་མོངས་
དུག་ལྔའི་རྟོག་པ་ཅི་ཤར་ཡང༔ སྔོན་བསུ་རྗེས་དཔྱོད་བློ་ཡིས་བཅོས་མི་
གཞུག༔ རྒྱུ་མ་རང་སར་བཞག་པས་ཆོས་སྐུ་གྲོལ༔ རིག་པ་རང་གྲོལ་གྱི་
བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
ཞེས་གསོལ་བ་ཐོབ་ལ། ཚིག་དོན་ཉམས་སུ་ལོངས་ཤིག་གསུངས།
ཡང་མཁའ་འགྲོས་ཞུས་པ། རྒྱལ་སྲས་སྤྲུལ་པའི་སྐུ ། གདམས་
ངག་དང་གསོལ་འདེབས་གནང་བར་ཐུགས་རྗེ་ཆེ། ཁོ་མོས་ཉིན་མཚན་ཁོར་
ཡུག་ཏུ་བརྩོན་པར་བྱ་ཡི། ཉིད་ཀྱིས་ག་ནས་བྱོན། མཚན་ལ་ཅི་ཞུ། རྟག་
ཏུ་གར་བཞུགས། ཞེས་ཞུས་པས། རྒྱལ་སྲས་ཀྱིས། རིགས་ལྡན་མ། ང་
ནི་ཆོས་ཀྱི་དབྱིངས་ནས་ཡོང་།
ང་ནི་བདེ་བའི་དངོས་གྲུབ་བོ། །རྟག་ཏུ་དབྱི ངས་རི ག་ཀློ ང་ན་
བཞུགས། །གསོལ་བ་འདེབས་ལ་ཐུགས་རྗེས་སྐྱོངས། གསུངས། འོ་ན་
འདི་ན་ཁོ་མོའི་བླ་མ་མཛོད་ལ་ཆོས་གསུང་བཞིན་བཞུགས་པར་ཞུ་ཞུས་པས།
རྒྱལ་སྲས་ཀྱིས། མཚན་ལྡན་མ། །ད་ལྟ་སྡོད་པའི་དུས་ལ་མ་འབབ།
ནམ་ཞིག་ཚེ་ན་དངོས་སུ་མཇལ་བའི་དུས་ཤིག་ཡོང་། མ་བརྗེད་པར་གསོལ་
བ་ཐོབ། ཅེས་གསུངས་ཏེ་མི་སྣང་བར་གྱུར་ཏོ། །དེ་ནས་ཡེ་ཤེས་མཚོ་རྒྱལ་
ཉིད་དགའ་སྤྲོ་དང་སྐྱོ་བ་འདྲེས་མ་ལྟ་བུས། སྤྱན་ཆབ་མང་དུ་བསིལ། རང་
གིས་རང་ལ་སེམས་པ། འདི་ནི་རྨི་ལམ་ཡིན་ནམ། དངོས་ཡིན། དངོས་
ཡིན་ན་ལྷ་ཡི་བུ་འདྲ་བའི་སྤྲུལ་པའི་བླ་མ་དེ་དག་ན། ང་རང་ཡང་སྔར་མ་



མཁའ་འགྲོ་ཡེ་ཤེས་མཚོ་རྒྱལ། 11
མཐོང་བའི་གནས་འདི་ལྟ་བུར་སླེབས། རྨི་ལམ་ཡིན་ན། གཉིད་ནི་མི་འདུག
ཅི་ཡིན་རུང་བླ་མ་དཀོན་མཆོག་གི་ཐུགས་རྗེ་ཡིན་སྙམ་སྟེ། མཉམ་པར་བཞག
ཡང་གསོལ་བ་འདེ བས་པར་མཛད། སེམས་ཀྱི་གནས་ལུགས་སྒོམ་པར་
མཛད།།
རེ་ཞིག་ན། ད་ཁོ་མོ་ལ་གནས་འདི ར་ཟ་བའི་ཟ་མ་ནི་མེད། གྱོན་
པའི་གོས་ཀྱང་འདི་ལས་མེད། ཅི་བྱས་ཏེ་འཚོ་སྙམ་པ་བྱུང་བས། རི་དྭགས་
མང་པོ་རྩ་ཟ་ཆུ་འཐུང་བ་གཟིགས་ཏེ། ཁོ་མོས་ཀྱང་དེ་ལྟར་བྱ་སྙམ་ནས།
གཡའ་ཆུ་བསིལ་མ་བཏུང་ཞིང་། སྨན་རྩྭ་རྟག་ཏུ་ངུ་དང་ར་མོ་ཤ་ཀ །དབང་
པོ་ལག་པ་སོགས་མཆོད་ཅིང་བཞུགས་པས། གཉིད་ཆུང་ཞིང་སྔར་དང་མི་
འདྲ་བའི་སྐུ་གཟུགས་ལ་ཉམས་མྱོང་། ཅི་ཡང་ཤར་རུང་། གཤོད་ས་ནི་མེད།
རྒྱལ་སྲས་སྤྲུལ་པའི་སྐུ་དེ་ནི་ཡལ་ནས་མེད། ད་ཚེ་འདི་ལ་བསམ་རྒྱུ་བླ་མ་དང་།
བྱེད་རྒྱུ་དམ་པའི་ཆོས་ཡིན་པས། སྐལ་བ་ནི་བཟང་སྙམ་ནས་ཉིན་མཚན་འདའ་
བ་ལ། ཆར་པ་འབབ་དུས་བྲག་ཕུག་གཅིག་འདུག་པ་དེར་བཞུགས། ཉི་མ་ལ་
སྤང་གཤོངས་ཁར་མཉམ་པར་བཞག་ཅིང་ཡོད།
དེ་ཙ་ན། ཡབ་ཡུམ་གཉིས་ནི་བུ་མོ་གར་སོང་ཆ་མེད་དུ་གྱུར་ཏེ།
ཤིན་ཏུ་སྡུག་བསྔལ་བར་ཡོད། བདུད་བློ ན་ཤཱན་བྱ་བར། ཆོས་རྒྱས་གྱིས་
སློང་དུ་བཏང་བ་དེ ར ་ཁ་གཏོང་མཛད་དེ། ངེད་ཀྱི་བུ་མོ་བསྟན་རྒྱུ་མེད་པར་
གར་བསྐྱལ་གསུངས། ཁོ་ན་རེ། བདག་གིས་མ་ཤེས། གར་སོང་ཆ་མ་
ཐིག་ཟེ ར་ནས། རྒྱལ་པོའི་སྐུ་མདུན་དུ་སོང་སྟེ་ལོ་རྒྱུས་ཞུས་པས། ཆོས་
རྒྱལ་ཁྲི་སྲོང་ལྡེའུ་བཙན་གྱི་ཞལ་ནས་བོད་ཀྱི་ཡུལ་གྲུ་ཀུན་ཏུ་འཚོལ་བའི་མི་



12
མཁའ་འགྲོ་དང་བི་རོའི་རྣམ་ཐར།
ཀྲོམས། སུས་རྙེ ད་དེ་རྒྱལ་པོའི་སྤྱན་སྔར་འབུལ་ན། དེ་ལ་བརྔན་པ་ཆེན་
པོ་སྩལ་ཡོང་ཞེས་སྒྲ་བསྒྲགས། བདུད་བློན་ཤཱན་ཏས་ཀུན་ནས་ཀུན་ཏུ་འཚོལ་
བའི་མི་མངགས་སོ། །རྒྱལ་སྲས་སྤྲུལ་སྐུ་མཇལ་ཞིང་ཆོས་ལ་བྲོས་པའི་ལེའུ་
སྟེ་གསུམ་པའོ།།
བདུད་བློ ན་ཤཱན་ཏས་ཆོས་ལ་བར་ཆད་བརྩམས་པ།
དེ་ནས་མཁའ་འགྲོ་ཡེ་ཤེས་མཚོ་རྒྱལ་ཉིད་ཤིན་ཏུ་དབེན་པའི་གནས་དེར་
བླ་མ་ལ་གསོལ་བ་བཏབ་ཅིང་། སེ མས་ཀྱི་གནས་ལུགས་སྒོ མ་བཞི ན་
བཞུགས་པ་ལ། ཉིན་ཞི ག་གནས་སྐོར་ལ་འགྲོ་བའི་མི་རེ་གཉིས། དེ ར་
སླེ བས་ཏེ། མཁའ་འགྲོ་དང་མཇལ་བས། ཡ་མཚན་སྐྱེས་ཚེ ། ལོ་སྣ་ཕྲ་
བའི་བུ་མོ་འདི ་ཡི་མཚར་སྡུག་ལ་བལྟ་ན་མི་ཡི་བུ་མོ་དང་མི་འདྲ། ལྷ་
ཡི་སྲས་མོ་འདྲ་བས། དབེན་པའི་གནས་འདི ར་ག་ནས་ཡོང༌། ཅི་ཕྱིར་
བཞུགས་སྙམ་སྟེ། བཀའ་འདྲི་ཞུས་པས། སྲས་མོའི་ཐུགས་དགོངས་ལ་
དྲང་པོ་བཤད་ན། འཚོལ་མཁན་ཡོང་སྟེ་འཁྲི ད་དོགས་ཡོད། དེ་བས་རྫུ་
བག་བྱ་དགོངས་ཏེ། །
ང་ནི་སུ་ཡིན། ག་ནས་ཡོང་། ང་རང་ལའང་ཆ་མེད། གནས་
འདི ར་དམ་པའི་ཆོས་ལ་མོས་ཏེ་སྡོད་པ་ཡིན། ཁྱེད་རང་རྣམས་ཅི་ལ་ཡོང་།
གར་འགྲོ། གསུངས་པས། དེ་ཚོས་ཞུས་པ། རང་ག་ནས་ཡོང་། མི་ཤེས་
གསུངས་པ་ནི་གསང་བ་ཡིན་འདུག །སྦ་གསང་བྱེད་མཁན་ནི་ཉེས་པ་ཅན་



མཁའ་འགྲོ་ཡེ་ཤེས་མཚོ་རྒྱལ། 13
ཞིག་ཡིན་པར་ངེས། གནས་འདི ར་བྲོས་ནས་ཡོང་བའང་སྲིད། ད་ས་འདིར་
ཆོས་ལ་མོས་པས་ཇོ་མོ་ཞིག་ཡིན་འཐད། ཇོ་མོ་བྲོས་ཟེར། འདི་ཟ་བ་གང་
ཡང་མེད་པར་ཅིས་འཚོ་ཟེར་བས།
སྲས་མོ་ན་རེ། ཟ་མ་རྩྭ་དང་བཏུང་བ་ཆུ་ནི་རང་སྐྱེས་རང་འགྲིག་
ལ་རྩོལ་མེད་འདུག་པས། དེ་ཀས་ཆོག །ལྟོ་གོས་ཕྱི ར་དཀའ་ལས་ཆེ་བ་
དང༌། བསྒྲུབས་པ་ནི་སྡིག་དང་མ་འདྲེས་པ་ནི་ཅི་ཡང་མེད་པས། འཁོར་
བའི་གྲོང་དུ་སྐྱིད་མེད་སྡུག་བསྔལ་གྱིས་བྲེལ། ཤི་བའི་མཇུག་ཏུའང་། ལས་
འབྲས་རྣམ་པར་སྨིན་པས་སྡུ ག་བསྔལ་ལའང་སྡུག་བསྔལ་མྱོང་བས། བདེ་
བ་ཁབ་ཀྱི་རྩེ་ཙམ་ཡང་མེད། རང་དབང་མེད་པར་གར་སྐྱེ་འདི་མེད་ཅིང་།
བྱས་ཚད་འདོད་ཆགས། ཞེ་སྡང་། གཏི་མུག །ང་རྒྱལ། ཕྲག་དོག །སེར་
སྣའི་རྒྱུ་རྐྱེན་གྱིས་འཁོར་བ་རིགས་དྲུག་ཏུ་རེས་མོས་ཀྱིས་འཁོར་བ་ཡིན། ངས་
དེ་དག་དུག་གི་ཟ་མ་དང་འདྲ་བར་མཐོང་སྟེ ་སྤངས་པ་ཡིན། ཞེས་སོགས་
གསུངས་པས། དེ་རྣམས་ན་རེ། ངོ་མཚར་ཆེ། ཡིན་རུང་ངེད་རྣམས་ཀྱི་
ཚོགས་རྫོགས་ཕྱིར། རྩམ་པ། ཇ་མར་ཕྲན་བུ་རེ་བཞེས་རོགས་གནང་ཞུས་
ཏེ་ཕུལ་ནས་སོང༌། མཁའ་འགྲོ་ཉིད་ཀྱང་མི་ཟས་དང་འཕྲད་པས། ཅུང་ཟད་
བཀྲེས་སྐོམ་སེལ་ཏེ་མནལ་བྲོ་བ་བྱུང་། དེ་ནས་མི་དེ་དག་ཡུལ་དུ་སླེ བས་
ནས་ལོ་རྒྱུས་བཤད་པས། གཅིག་ནས་གཅིག་བརྒྱུད་དེ། བདུད་བློ ན་ཤཱན་
ཏས་གོ་སྟེ་འཚོལ་དུ་སླེ བས་ནས་མཁའ་འགྲོ་མཇལ། །
ཁོ་ན་རེ། བུ་མོ་ཁྱེད་བཙལ་ཞིང་བཙལ་ཏེ་ངལ་བ་བྱུང་། ད་རེས་
ཟིན་པ་གློ་བ་དགའ། ད་འདིར་མི་མེད་ཁྱི་མེད་ཀྱི་སར་ཟ་བཏུང་ནི་ཆུ་ལས་



14
མཁའ་འགྲོ་དང་བཻ་རོའི་རྣམ་ཐར།
མི་འདུག །རང་སྡུག་རང་གིས་མ་མྱོང་པར། ང་དང་མཉམ་དུ་གདོང་། འཇིག་
རྟེན་འདི་ན་དབང་ཆེ། ང་བཙན་མི་རྗེ་རྒྱལ་པོ་ཡིན་པས། མཚར་བ་ལྷ་ཡི་
བུ་དང་འདྲ་བ་ཡོད་ལ། མཚན་ནས་བརྗོད་ན་ཁྲི་སྲོང་ལྡེའུ་བཙན་ཞུ། དེའི་
བཙུན་མོར་འོས་པ་ཡིན། དགའ་བར་མཛོད། ཞུས་སོ།། །
མཁའ་འགྲོ་ན་རེ ། དེ་སྐད་མ་ཟེར་ཅིག །འཇིག་རྟེན་འཁོར་བའི་
ཁྱིམ་དག་ན། །སྡུག་བསྔལ་ཁྱབ་པ་འདུ་བྱེད་ལས། །བདེ་བ་ཁབ་ཀྱི་རྩ་ཙམ་
མེད། །བརྩིགས་པ་ཐམས་ཅད་འགྱེལ་བ་ཡིན། །འདུས་པ་ཐམས་ཅད་འབྲལ་
བ་ཡིན། །བསགས་པ་ཐམས་ཅད་འཛད་པ་ཡིན། །བྱས་ཚད་ཐམས་ཅད་
སྡི ག་པ་ཡིན། །སྡི ག་པའི་འབྲས་བུ་སྡུག་བསྔལ་ཡིན། །སྐྱེས་ཚད་ཐམས་
ཅད་འཆི་བ་ཡིན། །གང་ལ་བསམས་ཀྱང་སྙིང་པོ་མེད། །མི་རྟག་ཆོས་ཅན་
དེ་རྣམས་ད་ལྟ་ནས་བློས་བཏང་སྟེ། དེའི་དབང་དུ་མ་སོང་བར། དབེན་
པའི་གནས་འདི་ལྟ་བུར་གནས་ཏེ། བླ་མ་དཀོན་མཆོག་ལ་གསོལ་བ་བཏབ་
ཅིང་། ཐུགས་རྗེ་བསྐུལ་ན། བྱིན་རླབས་ཀྱིས་ཐར་པའི་ལམ་ཐོབ། བདེ་
ཆེན་སངས་རྒྱས་དང་མཇལ་བ་ཡིན། །
འཆི་བ་དང་ན་བ་སོགས་དོག་པའི་སྐབས་སུ། བསྐྱབ་དང་སྐྱོབ་པ་
མཛད་པ་ཡིན་པས། ང་ནི་འདི་རང་དུ་སྡོད། གར་ཡང་མི་འགྲོ། རྒྱལ་
པོའི་བཙུན་མོར་ང་མི་འགྲོ། ང་ཡི་ཆོས་ལ་བར་ཆད་མ་བརྩམ་པར་ལོག་ནས་
རྒྱུ གས་ཤོག །ཅེས་གསུངས་སོ། །ཁོ་ན་རེ། བུ་མོ་ཁྱེད་ལ་ཕན་པའི་ཕྱིར།
ཡབ་ཡུམ་གཉིས་ལའང་སློ ངས། དེས་ཀྱང་བྱིན་པ་ཡིན། ད་རེས་ཅིས་ཀྱང་
ང་དང་མཉམ་དུ་འགྲོ །ཡབ་ཡུམ་མཇལ་བ་དང་ཐུགས་སེམས་དགའ་ཞིང་



མཁའ་འགྲོ་ཡེ་ཤེས་མཚོ་རྒྱལ། 15
སྤྲོ་བ་ཡིན། དེ་མིན་ད་ལྟ་ཁྱེད་ཀྱི་ཡབ་ཡུམ་ཤིན་ཏུ་སྡུག་བསྔལ་ཞིང་། སེམས་
གཅོང་ནས་ཉིན་མཚན་ངུ་ཤུམ་ལས་ཟས་མི་ཟ། བཏུང་བ་མི་དྲན། བུ་མོ་
དྲན་པ་ཁོ་ན་ར་ཡོད། ཅེས་ཟེར་རོ།། །
མཁའ་འགྲོ་ནི། རི་ལྟར་བརྟན་པས་མ་གཡོས་ཀྱང་། བདུད་བློ ན་
ཁོ་ཁྲོས་ཏེ་སྨྲས་པ། ད་བུ་མོ་ཁྱོད། ཞི་བས་དྲང་པོའི་གཏམ་བཤད་པ་མི་
གོ་ན། སྤྱི ར་མི་དབང་རྒྱལ་པོའི་བཙུན་མོར་འོས་པ་ཡིན་པས། གནམ་
ལ་འཕུར་བའི་གཤོག་རྩལ་ཡོད་ཀྱང་མི་ཐར། ས་ལ་འཛུལ་བའི་ཐབས་ཡོད་
ཀྱང་མི་ཐར། སྐབས་འདིར་མི་ང་དབང་ཆེ་ཞིང་རྒྱལ་པོའི་བློ ན་པོ་གོ་ཆོད་
ཟེ ར་བ་དེ་ཡིན་པས། བཤད་པ་མང་མ་དགོས། སྒོས་བྱ་བ་འདི་ལ་འོངས་
ནས་ཆུ་ལེན་དུ་འོངས་ནས། སྣོད་སྟོང་འཁྱེར་འགྲོ་བའི་དཔེ་མེད་པ་ཡིན།
ཁྱོད་རྐང་བཙུགས་ཏེ་མ་འགྲོ་རུང་། ངེད་ཀྱིས་བཏེགས་ནས་འཁྱེར་བ་ཡིན་
ཟེ ར། ཕྱག་ནས་འཇུས། མི་བཞིས་ཏོ་ལི ར་བཏེགས་ཏེ་དབང་མེད་དུ་
འཁྱེ ར་སོང་ངོ༌།།
སྲས་མོ་ནི། ཤུམ་ཞིང་གསུང་སྐད་འདོན་རུང་། བྱ་དབང་ནི་གང་
ཡང་མ་བྱུང་བར། ཉིན་ཤས་ཉིན་མོ་ཁུར་ནས་ཁྱེར། མཚན་མོ་བསྲུང་བཞིན་
མེལ་ཚེས་གཟིམས་སུ་བཅུག །དེ་ནས་དཔལ་བསམ་ཡས་ཀྱི་ཕོ་བྲང་དགའ་
བའི་བསམ་གླིང་ན་ཆོས་ཀྱི་རྒྱལ་པོ་ཁྲི་སོང་ལྡེའུ་བཙན་གྱི་སྐུ་བདུན་ལ་བསྐྱལ་
བྱུང་བས་རྒྱལ་པོ་མཇལ། དགའ་སྟོན་དཔག་མེད་དང་བཅས་བཙུན་མོར་
མངའ་གསོལ་ཏོ། །དེའི་ཚེ་དགུང་ལོ་བཅུ་གསུམ་སོན་པ་ཡིན། བདུད་བློན་
ཤུན་ཏས་ཆོས་ལ་བར་ཆད་བརྩམས་པའི་ལེའུ་སྟེ་བཞི་པའོ།།



16 མཁའ་འགྲོ་དང་བཻ་རོའི་རྣམ་ཐར།
མཧ་གུ་རུའི་གཟུངས་མར་མངའ་གསོལ་བ།
དེ་ནས་ཆོས་རྒྱལ་ཁྲི་སྲོང་ལྡེའུ་བཙན་གྱིས་ཆོས་ཀྱི་ཐུགས་དགོངས་འཁྲུངས་
ཏེ་རྒྱ་གར་ནས་མཁན་ཆེན་བོ་དྷི་སཏཱའམ་ཞི་བ་འཚོ་སྤྱན་དྲངས། སླར་ཡང་
སངས་རྒྱས་གཉིས་པ་སློབ་དཔོན་ཆེན་པོ་གཙོས་པཎྜི་ཏ་བརྒྱ་རྩ་བརྒྱད་གདན་
དྲངས། མངའ་འོག་ནས་རིག་པ་ཅན་མང་པོ་རྒྱ་རུ་སྒྲ་བསླབ་ཏུ་བརྫངས།
སངས་རྒྱས་བསྟན་པའི་གཞི་མ་དཔལ་བསམ་ཡས་ཀྱི་གཙུག་ལག་ཁང་བཏབས།
མདོ་སྔགས་ཀྱི་ཆོས་བཀའ་འགྱུར་བསྟན་འགྱུར་རྗོད་ལས་འདས་པ་བསྒྱུར་བ་
མཛད། བཤད་སྒྲུབ་ཀྱི་སྡེ་བཙུགས།
དེའི་ཚེ་ཆོས་རྒྱལ་གྱིས་གསང་སྔགས་རྡོ་རྗེ་ཐེག་པའི་དབང་ལུང་ཞུ་
བའི་ཡོན་དུ། རྒྱལ་སྲིད་མངའ་ཐང་ལོངས་སྤྱོད། བཙུན་མོ་དང་བཅས་པ་
ཕུལ། སངས་རྒྱས་གཉིས་པས་སྒྲུབ་སྡེ་ཆེན་པོ་བརྒྱད་ཀྱི་དཀྱིལ་འཁོར་ཞལ་
ཕྱེས་ཏེ། བསམ་ཡས་མཆིམས་ཕུ་རུ་ལས་ཅན་མི་དགུ་ལ་ཡེ་ཤེས་ཀློང་དགུའི་
སྨིན་གྲོལ་བསྩལ། དེའི་ཚེ་མཁའ་འགྲོའི་མེ་ཏོག་རྡོ་རྗེ་ཕུར་པར་བབས། གསང་
མཚན་བདེ་ཆེན་རྒྱལ་མོར་གསོལ། སྒྲུབ་གནས་དེ་རིང་སེང་གེ་རྫོང་དུ་དངོས་
གྲུབ་ཐོབ་བར་མཧཱ་གུ་རུས་ལུང་བསྟན་པ་ལྟར་བྱོན་ཏེ་བསྒྲུབས། ལྷ་དང་
དབྱེར་མེད་མཆོག་གི་གྲུབ་པ་བརྙེ ས་ཀྱང་། རྗེས་འཇུག་དོན་དུ། སྟག་ཚང་།
ཤམ་པོའི་གངས། ཟབ་ལུང༌། ཁམ་བུ་ཏི་སྒྲོ། སྟག་ཚང་སོགས་སྒྲུབ་གནས་
སྟོང་རྩ་ལྷག་ཙམ་དུ་སྒྲུབ་པ་མཛད་ཅིང་། བར་ཆད་བགེགས་རྣམས་རྡོ་རྗེ་
ཕུར་པས་བསྒྲལ་བ་དང་། གནས་རྣམས་བྱིན་གྱིས་བརླབས། ཏི་སྒྲོ་མཁའ་



མཁའ་འགྲོ་ཡེ་ཤེས་མཚོ་རྒྱལ། 17
འགྲོའི་ཚོགས་ཁང་དུ་བདེ་སྟོང་གསང་བའི་མེ་ཏོག་ཡོན་ཕུལ་ཏེ། ཟབ་ཆོས་
སྙིང་པོ་མཁའ་འགྲོ་སྙིང་ཐིག་གསན། གཞན་ཡང་མཧཱ་གུ་རུ་དང་ཉི་མ་ཟེར་
བཞིན་འགྲོགས་ཏེ་ཟབ་གསང་རྡོ་རྗེ་ཐེག་པའི་ཆོས་རྣམས་མ་ལུས་པ་མེད་པར་
ཞུས་ཤིང་། མི་བརྗེད་པའི་གཟུངས་སུ་ཟུང་ཞིང་མཐར་ཕྱིན་པ་མཛད་དེ་ཟག་
བཅས་ཀྱི་ཕུང་པོ་ཟག་མེད་འཇའ་ལུས་རྡོ་རྗེའི་སྐུ ར་སྨི ན་ཅིང་གྲོལ་ནས།
བགྲེས་རྒུད་ཀྱི་སྐྱོན་མི་མངའ་བ་བཅུ་དྲུག་ལང་ཚོའི་བདག་ཉིད་དུ་གྱུར། འབུམ་
ཕྲག་མཁའ་འགྲོའི་གཙོ་མོར་མཧ་གུ་རུ་དགྱེས་པའི་གཟུངས་མའམ་གསང་
བའི་ཡུམ་མཆོག་ཏུ་མངའ་གསོལ་བའི་ལེའུ་སྟེ་ལྔ་པའོ།།
བསད་པའི་མི་རོ་སློང་བ།
དེ་ནས་གཞན་དོན་མཛད་ཚུལ་ནི། དང་པོ་ཆོས་ལ་བར་གཅོད་གཏོང་མཁན་
བདུད་བློན་ཤཱན་ཏ་འདྲེན་ཕྱིར་རྫུ་འཕྲུལ་ཤུགས་ཀྱིས་དམྱལ་བར་མངོན་སུམ་
བྱོན། ཞི་ཁྲོའི་དཀྱིལ་འཁོར་ལ་བརྟེན་ནས་ཤཱན་ཏ་ལ་སོགས་དམྱལ་བ། ཡི་
དྭགས་ཚད་ལས་འདས་པ་འདྲེན་པར་མཛད་དོ། །དེ་ནས་སངས་རྒྱས་གཉིས་
པའི་བཀའ་བཞིན་བལ་ཡུལ་དུ་ལས་ཅན་གྱི་བུ་ཨ་ཙརྱ་ས་ལེ་རྗེས་སུ་འཛིན་ཕྱིར་
བྱོན་པའི་ལམ་བར་དུ། ཇག་པ་མི་བདུན་དང་འཕྲད་དེ་གསེར་བཅོམ་པར་
རྩོམ་པ་ན། ཡི་དམ་ལྷར་དམིགས་ཏེ་གསེར་རྣམས་ཕུལ་ནས་མགུར་བཞེས་
པས། ཇག་པ་མི་བདུན་ནི་མཁའ་འགྲོའི་གསུང་ཚངས་པའི་དབྱངས་ཐོས་ཤིང་།
སྐུ་མཚན་དཔེའི་དཀྱིལ་འཁོར་མཐོང་བས་ཡིད་འཕྲོག་སྟེ ། དབང་མེད་དུ་



18 མཁའ་འགྲོ་དང་བི་རོའི་རྣམ་ཐར།
སྙོམས་པར་ཞུགས་པའི་དུས་རྙེ ད་ཚེ། བཟོད་མེད་སྙིང་རྗེ་ཆེན་པོས་རྗེས་
སུ་དགོངས་ཏེ། ཁ་སྦྱོར་བཞི་ལྡན་ངང་ནས། དབང་བཞི་བསྐུར་ཏེ་བྱིན་
གྱིས་བརླབས་པས་ཇག་པ་མི་བདུན་ནི་ལས་བཞིའི་སྡིག་སྒྲིབ་སྐད་ཅིག་དེ་མོད་
དུ་དག་སྟེ། སྐུ་བཞིའི་རྟོགས་པ་སྐྱེས་ཏེ་སྨིན་པར་གྱུར་ནས། གཏིང་ནས་
འགྱོད་པ་སྐྱེས་ཏེ་བཤགས་པ་བྱས། ཕྱིན་ཆད་གཞན་དོན་མཛད་པའི་གྲུབ་
ཐོབ་ཆེན་པོ་བཞི ར་གྱུར་པ་ནི། རིག་གྲོལ་ཉིད་ཀྱི་ཕྱིར་རོ། །
དེ་ནས་བལ་ཡུལ་མཐིལ་དུ་སླེབས་ཏེ་འཚོལ་ཞིང་འཚོལ་ཞིང་བྱོན་
པས། བུ་ཆུང་ཡིད་དུ་འོང་བ་ཞིག་གིས། ཨ་མ་ང་ལེན་དུ་བྱོན་ནམ། ཞེས་
ཞུས་པས། མཁའ་འགྲོས་དགོངས་པ། མཧཱ་གུ་རུ ས་ལུང་བསྟན་པའི་ལས་
ཅན་གྱི་བུ་ནི་འདི ་རང་ཡིན་ནམ་མིན། བརྟག་པར་བྱ་སྙམ་སྟེ། དེའི་
རྗེ ས་རྗེ ས་ལ་ཕེབས་པས། ཕ་མ་རྒན་རྒོ ན་གཉིས་ཡོད་པའི་ཁྱིམ་དུ་ཕྱིན།
དེར་གནས་ཚང་ཞིག་གཡོར་དང་གསུང་པས། ཕྱི་གཡབ་བསིལ་ཁང་ཞིག་
ཏུ་བཞུ གས་སུ་གསོལ། དེ ར་བཞུགས། བླ་མར་གསོལ་བ་འདེ བས་པའི་
མགུར་དབྱངས་འཐེན་པར་མཛད་ཚེ། བུ་དེའི་ཕ་མ་གཉིས་ནི་མཁའ་འགྲོའི་
སྐུའི་མཛེས་སྡུག །གསུང་གི་སྙན་འཇེ བས། ཐུགས་ཀྱི་བརྩེ་གདུང་ལ་
དད་མོས་མཆོག་ཏུ་སྐྱེས་ཏེ་ཞུས་པ། བུ་མོ་ན་ཆུང་ཁྱེད་མི་ཡི་བུ་མོ་ཡིན་
ནམ། མི་འདྲ་ལྷ་ཡི་སྲས་མོ་འདྲ་བས་མི་ཡིན་ན་ལང་ཚོ་འདི་ཁུར་ཏེ་གཅིག་
པུ༑ རྒྱལ་ས་འདི ་ན་རྒྱུ་བ་མི་རུང་། ངེད་ལ་བུ་གཞོན་ནུ་འདི་བདོག་པས།
ཁྱེད་གཉིས་ལས་ཀྱི ས་འཛོམ་པའི་གྲོགས་སུ་བསྡེ བ་པར་རི གས། ཞེས་
ཞུས་སོ།།



མཁའ་འགྲོ་ཡེ་ཤེས་མཚོ་རྒྱལ། 19
མཁའ་འགྲོ་ན་རེ། ཕ་མ་ཁྱོད་རང་གསུངས་པ་བཞིན་བྱེད་དེ། བུ་
འདི་བདག་ལ་གནང་བར་མཛོད། ཁོ་མོས་བོད་དུ་བླ་མའི་དྲུང་དུ་འཁྲིད་དེ །
དམ་པའི་ཆོས་ཀྱི་བདུད་རྩིས་བསྐྱང་བར་བྱ། ཞེས་གསུངས་པས། ཕ་མ་
གཉིས་ནས་གཏོང་བར་མ་འདོད་ནས་སྨྲས་པ། བུ་ཐག་རིང་དུ་གཏོང་བ་མི་
ཡོང་། བུ་མོ་ཉིད་ནང་འདི་རུ་བཞུགས་ཤིག ཁྱེད་གཉིས་དགའ་མགུ་མཆོག་
དང་ལྡན་ཞིང་སྐྱིད་དེ་འོང་། ཞུས་པས། །
མཁའ་འགྲོས་གསུངས་པ། ང་ལ་བུ་འདི་མ་འབྱུང་བའི་འཐབས་མེད་
དེ༔ འདི་རུ་སྡོད་པར་ཡང་བླ་མའི་བཀའ་མེད་པས་མི་རུང་། དེ་ཕྱིར་ཁྱེད་
ཡབ་ཡུམ་གཉིས་ཀྱིས། ཐུགས་བརྩེ་བས་གཟི གས་ཏེ། རིན་ཆེན་དང་པོ་
འདི་བཞེས་ལ་བུ་འདི་ཁོ་མོར་བྱིན་ཅིག །འདིས་ཆོས་བྱེད་ནས་ཡབ་ཡུམ་
གཉིས་མྱུར་དུ་འཁོར་བ་ལས་འདྲེན་པར་ངེས། ཞེས་གསུངས་ཏེ་གསེར་རྐྱལ་
པ་གནང་བས། ཡབ་ཡུམ་གཉིས་ནས་བུ་མི་གཏོང་བའི་སྙད་ཀྱིས། གསེར་
འདི་འདྲ་བ་བུ་དང་སྐར་ཏེ་རིན་སྦྱིན་ཐུབ་ན་བུ་སྟེར་བར་ཁས་བླངས་ཚར་བ་
ཡིན། ཞུས་པས། མཁའ་འགྲོས་ཀྱང་དེ་ལྟར་བྱ། ཁ་ཆོད་དང་བུ་ལོན་འདྲ་
འདྲ། ཟེར་བ་ཡིན་པས་གསེར་འདི ་གཉེར་བ་མཛོད། ཁོ་མོས་གསེར་འཚོལ་
དུ་འགྲོ་གསུངས་ཏེ་བྱོན་ཏོ། །ཡུལ་དེ ར་དེའི་ཚེ་མི་ཚང་ཕྱུག་པོ་ཞིག་ལ་བུ་
གཅིག་པུ་ཞིག་མཆིས་པ་གློ་བུར་གྱི་རྐྱེན་ནད་ཅིག་གིས་ཤི་བས། ཤིན་ཏུ་སྡུག་
བསྔལ་གྱིས་སྨྲེ་ངག་ཀུ་ཅོ་འདོན་ཞིང་ངུ་སྒྲ་མང་པོར་གྲགས་པ་ཐོས་ཏེ། མཁའ་
འགྲོ་ཡེ་ཤེས་མཚོ་རྒྱལ་ཉིད་ཧ་ཅང་ཐུགས་སྙིང་རྗེ་ཆེན་པོས་གཡོས་ཏེ། ཅི་
དྲག ཁོ་མོས་དེའི་ནང་དུ་སོང་ནས་ཕན་ཐབས་འདྲ་ཅང་བྱེད་དུ་ཡོད་དམ།



20
མཁའ་འགྲོ་དང་བཻ་རོའི་རྣམ་ཐར།
གསུངས་ཏེ་བྱོན་པས། ནང་དུ་གདན་དྲངས། བུ་ཤི་བའི་རོ་ལ་གཟིགས་ཏེ།
གསུངས་པ། ཁོ་མོས་ཤི་བའི་རོ་འདི་སློང་བར་ནུས་ན་ལེགས་གསོལ་ཅི་སྦྱིན་
པར་འགྱུར། དེ་སྐད་ཐོས་ཏེ། ཕ་དེ་ན་རེ། མི་ཚང་འདིའི་རྒྱུ་ནོར་ལ་ནི་
དཔག་ཏུ་མེད། བུ་གཅིག་པུ་འདི་ཤི་བས་བདག་པོ་སུས་བྱེད། དེ་ལྟར་མི་
སྲིད། སྲིད་ནས་བུ་ཤི་བ་སློ ང་ཐུབ་པ་ན། ཅི་དགོས་ཀྱི་ནོར་སྦྱིན་ཆོག་མྱུར་
དུ་མཛོད་ཅིག །ཅེས་ཞུས་པས། ཁ་ཆད་ལེགས་པར་གྱིས་དང་། གསུངས།
ཕ་དེ་ན་རེ། འོ་ན། ཁྱེད་བུ་སློང་བའི་རྔན་པར་ཅི་འདོད་ཞུས། མཁའ་འགྲོ་
ན་རེ། བུ་འདི ་དང་མཉམ་པའི་གསེར་དགོས་ཟེར་རོ།།
མི་ཚང་གི་ཕ་དེས། བུ་ཤི་བ་སླར་གསོ་ཐུབ་པ་འབྱུང་ན། གསེར་
བུ་དང་མཉམ་པ་མི་དགོས་ལྷག་པའང་སྦྱིན་ཆོག །མྱུར་དུ་སློང་ཞིག །ཞུས་
ནས་མཁའ་འགྲོའི་ཞབས་ལ་འཇུས་ཏེ་ངུས་པས། མཁའ་འགྲོ་ན་རེ། འོ་ན་
བླ་མ་ལ་གསོལ་བ་འདེབས་པ་ཡིན་གསུངས་ཏེ། མཉམ་པར་བཞག་གོ། ཏིང་
ངེ་འཛིན་གྱིས། བར་དོའི་རྣམ་ཤེས་འགུག་བསྟི མ་མཛད་པས། ཟིལ་པ་ཁྲོམ་
མེ་རྔུལ་ནག་ཐོན་ཞིང་། རོ་ལ་རླངས་པ་ཕྱུར་བ་དང་བཅས་འགུལ་བྱུང་། རེ་
ཞིག་ནས། དབུགས་རྔུབ་ཅིང་། མིག་སྲབ་སྲབ་བྱེད་པ་བྱུང་། ལར་མིག་
ཕྱེས་ཏེ་ཧྲི ག་ཧྲི ག་བལྟ་བར་གྱུར་ནས། ཨ་མ། བཱ་ན་ཟེ ར་བས། མཁའ་
འགྲོས་དེའི་མགོ་ལ་ཕྱག་བཞག་སྟེ་བྱིན་གྱིས་བརླབས། ཚེ་ཡི་དབང་བསྐུར་
མཛད་དོ།།
དེའི་ཚེ་ཕ་མས་གཙོས་པའི་དེ ར་འདུས་ཚད་རྣམས་ངུ་སྒྲ་དོར་ནས།
ངོ་མཚར་གད་མོས་ཁེངས། སྙན་པར་གྲགས་པའི་གཏམ་གྱིས་བལ་ཡུལ་རྒྱལ་



མཁའ་འགྲོ་ཡེ་ཤེས་མཚོ་རྒྱལ། 21
ཁམས་ཀུན་ཁྱབ་པར་གྱུར། མཁའ་འགྲོ་མཆོག་ལ་འདོད་ཡོན་ལོངས་སྤྱོད་རྒྱ་
ཆེན་པོས་མཆོད་ཅིང་། ཅི་འདོད་ཀྱི་གསེར་མ་ཟད་མི་ཚང་འདི་རང་ཉིད་ལ་
འབུལ་བས་བཞེས་ཤིག་ཞུས་པས། གསེར་མིན་པ་ཅི་ཡང་མི་དགོས་གསུངས་
ཏེ་མ་བཞེས་སོ། །བསད་པའི་མི་རོ་སློང་བའི་ལེའུ་སྟེ་དྲུག་པའོ།།
གྲོགས་ཀྱི་མཆོག་རྙེ ད་པ་དང་གཞན་དོན་མཛད་པ།
དེ་ནས་མཁའ་འགྲོས་གསེར་དེ་བསྣམས་ཏེ་ཨ་ཙ་རྱ་ས་ལེའི་ཡབ་ཡུམ་གཉིས་
ལ་གནང་སྟེ། རིན་ཆེན་དང་པོ་བཞེས་ལ། ཡིད་འོང་བུ་འདི་བདག་ལ་སྩོལ།
གསུངས་པས། ཕ་མ་གཉིས་ནི་གཅིག་ཏུ་ཁ་ཆོད་པ་དང་། ལྷག་པར་ཤི་བ་
གསོས་ཐུབ་པའི་མཐུ་ནུས་ལ་དད་པ་ཆེན་པོ་ཐོབ་སྟེ། གསེར་གྱི་དགོས་པ་
མེད་རུང་། བུ་རང་འདི་ལྟ་བུའི་གྲོགས་བཟང་རྙེ ད་པ་བསྐལ་བ་བཟང་པོར་
མཐོང་ནས། དགའ་སྤྲོ་དང་བཅས་ཏེ་ཕུལ་ནས་ཞུས་པ།
ཡིད་འཕྲོག་ལྷའི་སྲས་མོ་འདྲ་བ། ཁྱེད་ལ་རང་དབང་མེད་པའི་དད་
པ་སྐྱེས་པས། གཅེས་པའི་སྙིང་དང་འདྲ་བའི་བུ་མ་ཕུལ་ཐབས་མེད་བྱུང་བ་
ཡིན་མ་གཏོགས་གསེར་གྱི་འདོད་པས་བཙོང་བ་མིན། གསེར་ཀྱང་ཁྱེད་གཉིས་
ཀྱི་ཆོས་ཀྱི་མཐུན་རྐྱེན་དུ་བཞེས་ཤིག མཁའ་འགྲོ་ན་རེ། དྲིན་ཅན་ཕ་དང་
མ་གཉིས་གསོན་དང་། དལ་རྟེན་རྡོ་རྗེའི་ལུས་འདི་རིན་ཆེན་འབུམ་ལས་རིན་
ཐང་ཆེ་བས་རྙེ ད་པར་དཀའ་བ་རྙེ ད། འཇིག་རྟེན་སྒྱུ་མའི་ནོར་གྱིས་ཅི་ཞིག་
བྱ༑ ༑འཕགས་པའི་ནོར་བདུན་ཕྱུག་པའི་བུ་མོ་ངའི། །སྣང་བ་གཟུང་འཛིན་



22
མཁའ་འགྲོ་དང་བི་རོའི་རྣམ་ཐར།
ཞེན་བྲལ་གསེར་ལས་ལྷག །བདག་གཉིས་བླ་མའི་དྲུང་དུ་འགྲོ་བ་ཡིན། །ཕྱི་
མ་དག་པའི་ཞིང་དུ་མཇལ་བར་སྨོན། ཞེས་གསུངས། ཕན་ཚུན་ཐུགས་ཕྲེང་
པའི་ངང་ནས་འབྲལ་མི་ཕོད་བཞིན་གྱིས་སོ་སོར་གྱེས་ཏེ་བྱོན་ཏོ།།
དེ་ནས་དཔལ་བསམ་ཡས་སུ་བྱོན། ཨོ་རྒྱན་སངས་རྒྱས་གཉིས་པའི་
ཞབས་དྲུང་དུ་ཕྱག་དང་མཎྜལ་ཕུལ་ནས་མཇལ། བྱིན་རླབས་ཞུས། མཧཱ་
གུ་རུས་བཀའ་སྩལ་པ། མཚོ་རྒྱལ་ཁྱོད་ཀྱིས་དཀའ་སྤྱད་སྙིང་རུས་དང་། ལས་
འཕྲོ་བཟང་པོས་མཚན་ལྡན་རིགས་ཀྱི་བུ་འདི་འཁྲིད་ཐུབ་པ་ཤིན་ཏུ་ལེགས།
ད་ནི་གསང་བ་ཆེན་པོའི་དབང་རྣམས་རིམ་པས་བསྐུར་བས་དགའ་བར་གྱིས་
ཤིག །གསུངས་སོ། །ཁོང་རྣམ་གཉིས་ལ་དབང་ལུང་ཁྲིད་གསུམ་རྫོགས་
པར་བསྩལ་ཏེ། ཉེ་རྒྱུའི་བརྟུལ་ཞུགས་སྤྱོད་པ་སྐྱོང་བར་ལུང་བསྟན་མཛད་
པ་ལྟར། ཨ་ཙརྱ་ས་ལེ་གྲོགས་དང་བཅས་ལོ་གསུམ་དབེན་པར་སྒྲུབ་པ་ལ་
བཞུགས་པས། གསང་ཆེན་བླ་ན་མེད་པའི་ཏིང་ངེ་འཛིན་མཐར་ཕྱིན་ཏེ་སངས་
རྒྱས་ཀུན་དང་དགོངས་པ་མཉམ་པར་གྱུར་ཏོ།།
དེ་ནས་རྒྱལ་བ་བྱང་ཆུབ། ཀ་ལ་སིདྡྷི། བཀྲ་ཤིས་འཁྱིལ་འདྲེན།
ཤེལ་དཀར་ཆོས་སྒྲོན་སོགས་མཚན་ལྡན་དང་རི གས་ལྡན་རྣམས་སྨིན་གྲོལ་
ལ་བཀོད་ཅིང༌། ཁྱད་པར་མཚན་ལྡན་གྱི་མཁའ་འགྲོ་རྣམས་མཧཱ་གུ་རུའི་
གཟུང་མར་ཕུལ་ཏེ། རྟེན་འབྲེལ་དབང་གིས་གསང་སྔགས་ཆོས་ཀྱི་སྙིང་པོས་
རྒྱལ་ཁམས་ཀུན་ཏུ་ཁྱབ་པར་མཛད་དོ། །དེའི་ཚེ་ལྷ་དབང་བརྒྱ་བྱིན་གྱི་ཐུགས་
དགོངས་ལ། འཇིག་རྟེ ན་མི་ཡུལ་ན་སངས་རྒྱས་གཉིས་པ་གུ་རུ་པད་མའི་
གསང་ཡུམ་ཡེ་ཤེས་མཚོ་རྒྱལ་ཉིད་མཚན་སྙན་གྲགས་ཆེ་བར་གདའ་བས།



མཁའ་འགྲོ་ཡེ་ཤེས་མཚོ་རྒྱལ། 23
དེའི་རྒྱུད་ལ་བྱང་ཆུབ་ཀྱི་སེམས་གཞན་ཕན་རླབས་པོ་མཛད་ནུས་པ་ཞིག་ཨེ་
འདུག་ལྟ་བར་བྱ་སྙམ་སྟེ། མཚོ་རྒྱལ་བཞུགས་པའི་ཉེ་སར་མཛེ་ནད་ཀྱིས་
གཟུགས་པོ་རྣམས་རྨ་ཤུ་ཁྲག་རྣག་གིས་གཡོགས་པ་ཞིག་ཏུ་བརྫུས་ཏེ་ཉིན་
མཚན། ཨ་ཚ། ཨ་མ་ཟེར་ཞིང་ངུ་སྐད་རྒྱུན་མ་ཆད་པར་འདོན་བཞིན་ཡོད་
པར་མཛད། །
མཚོ་རྒྱལ་གྱིས་གསན་ཏེ་གཟིགས་སུ་བྱོན་པས་དེ་མཐོང་ནས་བཟོད་
མེད་ཀྱི་སྙིང་རྗེ་འཁྲུངས། འདི་ལ་ཕན་པའི་སྨན་བཅོས་ཤིག་མཛད་དགོངས་
ཏེ་གསུངས་པ། མི་ཁྱོད་ཀྱི་ལུས་ཀྱི་རྨ་དང་ཁྲག་རྣག་ལ་བལྟས་ཚེ་སྐད་ངན་
མི་ཤོར་བའི་ཐབས་མི་འདུ ག་མོད། ཡིན་རུང་། སྐད་འདོན་པ་ཙམ་གྱིས་
མི་ཕན། ནད་འདིའི་རྒྱུ་རྐྱེན་ལོག་རྟོག་སེམས་ཀྱི་དབང་དུ་སོང་ནས། འདོད་
ཆགས་ཞེ་སྡང་གཏི་མུག་གིས་ཀུན་ནས་བསླངས་པའི་སྡིག་འབྲས་སྨིན་པར་
ཤེས་ནས། དེ་ལ་འགྱོད་སེམས་སྐྱེས་ཤིང་། བླ་མ་དཀོན་མཆོག་ལ་སྙིང་
ཐག་པ་ནས་བཤགས་པ་བྱེད་དགོས། དེ་ཕན་པར་བྱིན་གྱིས་རློ བས་ཤིག་ཅེས་
གསོལ་བ་དྲག་ཏུ་ཐོབ་དགོས་པ་ཡིན་པས། དེ་ལྟར་གྱིས། ངས་ཅི་ཕན་གྱི་
སྨན་བཅོས་ཤིག་ཨེ་ཐུབ་ལྟ་ཡི། གསུངས་པ། མཛེ་ཕོ་དེ་ན་རེ། མཛེས་
མ་ཡིད་འོང་མ། ཁྱོད་ཀྱིས་ང་ཡི་ནད་ལ་ཕན་པའི་བཅོས་མི་ནུས། སྔར་
ཡང་དེ ་ལྟར་ཟེ ར་མཁན་མང་དུ་བྱུང་རུང་། དགོས་པའི་སྨན་བཅོས་སུས་
ཀྱང་མ་ནུས་ཤིང་ཁས་བླངས་མཁན་ཡང་སུ་གཅིག་ཀྱང་མ་ཡོང་བ་ཡིན། དེ་
བས་ཁྱོད་ཀྱང་ང་ཡི་མིག་གིས་མཐོང་སར་མ་སྡོད། རྣ་བས་ཐོས་སར་མ་འདུག་
པར་གཞན་དུ་དེངས་ཤིག །ཞུས་སོ།།



24
མཁའ་འགྲོ་དང་བཻ་རོའི་རྣམ་ཐར།
མཁའ་འགྲོས་གསུངས་པ། ང་གཞན་དུ་འགྲོ་དགོས་པའི་རྒྱུ་རྐྱེ ན་
ཅི་འདུག ངས་ནི་ཁྱོད་ལ་ཕན་པ་ལས་གནོད་སྐྱེལ་དུ་མ་ཡོང་། གསུངས་
སོ༑ ༑མཛེ་ཕོ་ན་རེ། གནོད་ཅི་ལ་མི་སྐྱལ། ཁྱོད་རང་འདྲ་བ་ང་ཡི་ཆུང་
མ་དེ་གྲོངས་ནས་ལོ་མ་སོང་། དེ་དང་འབྲལ་བའི་སེམས་ཀྱི་སྡུག་བསྔལ་སྙིང་
ཕྱི་ལ་བཏོན་པ་འདྲ་ཡོད་པའི་ཁར། ཁྱོད་ཉིད་མཐོང་བས། སླར་ཡང་དྲན་
གསོས་ཏེ། ཚུགས་ཐབས་མི་འདུག །སེམས་ནད་དེ་ལས་ཆེ་བ་མཛེ་ནད་
འདི་མིན། འདི་ལ་བཅོས་ཐབས་ནི་མི་གསོན་པོའི་པུས་མོའི་མེ་ལོང་ཚབ་
ཏུ་བཅུག་ན་ཕན་ཟེར་ཏེ། དེ་ནི་གཏོང་ཕོད་ཅན་ས་སྟེང་འདི་ན་མི་འོང་བས་
ན་བཟོད་བསྲན་མི་ཐེག་པ་ཡིན། ཆུང་མ་དྲན་པའི་གདུང་སེམས་ནི་ཤི་བའི་
རྟིང་ནའང་མི་འགོག་པར་གདའ་བས། དེ་ཕྱིར་དྲན་རྟེན་ཁྱོད་ངའི་མདུན་ན་
མ་འདུག་པར་ད་ལྟ་རང་སོང་ཞིག །ཅེས་ཞུས་ཚེ། མཚོ་རྒྱལ་ནི། སེམས་
ཅན་དེའི་སེམས་དང་ལུས་ཀྱི་སྡུག་བསྔལ་གཟིགས་ཏེ། ལྷག་པར་སྙི ང་རྗེ་
འཁྲུངས་ཏེ་གསུངས་པ། ཁྱོད་ཉོན་དང་། སྤྱིར་འཁོར་བ་མི་རྟག་པའི་རང་
བཞིན་སོམས་དང་སེམས་ལ་ཕན་ངེས། སྒོས་ལས་རྒྱུ་འབྲས་ལ་ཡིད་ཆེས་
སྐྱེས་ན། རྣམ་སྨིན་འདག་པའི་དུས་ཡོང་། ངས་ཁྱོད་ལ་ཕན་ན་རང་གི་པུས་
མོའི་མེ་ལོང་ཡང་སྦྱིན་ཆོག་པས། རིང་དུ་སོང་མ་ཟེ ར་ལ་བདག་གིར་གྱིས།
གསུངས་སོ།།
མཛེ་ཕོ་ན་རེ། མིག་ཕྱིས་བཞིན་ཞལ་གདོང་ལ་ཡང་ཡང་བལྟས་ཏེ་
ཞུས་པ། ཁྱོད་ཀྱི་གསུངས་དེ་ཡི་སྙན་འཇེབས། ཞལ་དེ་མཐོང་བས་རང་གི་
ཆུང་མ་དེ་དྲན་གསོ་བའི་གདུང་བ་ཆེར་བསྐྱེད་པས། སྡུག་བསྔལ་སྣོན་མར་གྱུར་



མཁའ་འགྲོ་ཡེ་ཤེས་མཚོ་རྒྱལ། 25
གདའ་བས། པུས་མོ་སྦྱིན་ནས་ལུས་པོ་ཙམ་གསོས་རུང་། ཅི་བྱེད་སེམས་ཀྱི་
འདོད་པ་མི་ཆོག་པས་སྡུག་བསྔལ་འགོག་ཐབས་མེད་པ་ཡིན། ཞེས་ཞུས་སོ།།
མཁའ་འགྲོས་གསུངས་པ། འོ་ན་ཁྱོད་ཀྱི་སྡུག་བསྔལ་ཇི་ལྟར་སངས། ཤི་བ་
ལོག་ནས་ཡོང་བའི་དཔེ་མེད། དེ་བས་ཁོ་ཐག་ཆོད་པས་ཞི་བ་ཡིན་གསུངས། མཛེ་
ཕོ་ན་རེ། ང་ལ་ཆུང་མ་ཤི་བ་ལོག་སྟེ་མི་ཡོང་བ་ཤེས་ནས་ཞུས་པ་ཡིན། དེའི་
ཚབ་ཁྱོད་འདྲ་ཆུང་མར་འབྱུང་ན་ངའི་འདོད་པའི་གདུང་བ་སངས་པ་ཡིན་ཏེ། དེ་
འདྲ་དཀོན་པས་ཐབས་ཟད་པ་ཡིན་ཟེར་རོ།།
མཚོ་རྒྱལ་གྱིས། སྙིང་རྗེ་བཟོད་མེད་ཀྱི་ཕྱག་བརྐྱངས། མཛེ་ཕོའི་
ལག་ནས་བཏེགས། ཞལ་སྦྱར་ཏེ། མི་ཁྱོད་ལ་ཕན་སྲིད་ན། ཁོ་མོས་ཁྱེད་
ཀྱི་ཆུང་མའི་ཚབ་བྱེད་དོ། །དགའ་འམ། པུས་མོ་འདི་ཡང་སྦྱིན་ནོ་གསུངས་
པས། མཛེ་པོ་ཤིན་ཏུ་དགའ་བའི་མདངས་ཕྱུངས་ཏེ། རིང་སྟབས་ཀྱིས།
ཁྱོད་ཀྱིས་ངས་ཅི་ཟེར་མཉན་ནམ་ཟེར། མཉན་ནོ་གསུངས་པས། འོ་ན་དང་
པོ་པུས་མོ་སྦྱིན། དེ་ནས་ངའི་ཆུང་མ་གྱིས། ཞུས་སོ། །དེ་ལྟར་བྱ་གསུངས་
ཏེ་གྲི་ཆུང་གིས་པུས་མོའི་ཤ་ལྤགས་བཅད་དེ་བཤགས། པུས་མོའི་མེ་ལོང་
ཁྲག་ན་རེ་བཏོན་ཏེ། ཁོའི་རྐང་པར་བཅུགས་པར་མཛད། ཁྲག་འཛག་མང་
བ་དང་སྙུང་གཞིས་རེ་ཞིག་ཐུགས་དྲན་མེད་འོད་གསལ་དུ་ཐིམ་སོང་བ་དང་།
མཛེ་ཕོ་ན་རེ། མི་མཆོག་འདི་ནི་རྒྱལ་བར་གྱུར་ཟེར། དེ་མ་ཐག་ལྷ་ཡི་དབང་
པོ་ཀྲོང་གིས་བྱུང་། བཅོ་ལྔའི་ཟླ་བ་གཟའ་ལས་གྲོལ་བ་ལྟར་གྱུར། གསུངས་
ཏེ་ཕུས་བཏབས་པ། མཁའ་འགྲོ་ཧར་བཞེངས་པ་དང་། བརྒྱ་བྱིན་གཟིགས།
མཛེ་ཕོ་གར་སོང་གསུངས་པས།



26
མཁའ་འགྲོ་དང་བཻ་རོའི་རྣམ་ཐར།
ལྷའི་དབང་པོས། དབྱིངས་ཡུམ་ཆོས་སྐུ་ཀུན་ཏུ་བཟང་མོ་ཉིད། །
བདེ་ཆེན་ལོངས་སྐུ་རྡོ་རྗེ་ཕག་མོའི་ཡུམ། །གང་འདུལ་དེ ར་སྟོན་སྤྲུལ་སྐུ་
རྣལ་འབྱོར་མ།། དབྱེ ར་མེད་ངོ་བོ་ཉིད་སྐུ་མཚོ་རྒྱལ་མ།། གུས་པས་ཕྱག་
འཚལ་བདག་ནོངས་བཟོད་པར་གསོལ། །ད་ནས་ཁྱེད་ཀྱི་འབངས་མཆི་བསྟན་
པ་སྐྱོང༌། །ཞེས་ཞུས་པས་མཁའ་འགྲོས་ཀྱང་བཟོད་པར་བཞེས་ཏེ། གསང་
སྔགས་རྡོ་རྗེ་ཐེག་པའི་རྗེས་འཇུག་སྐྱོང་བར་བཀའ་སྩལ་ཏོ། །གྲོགས་ཀྱི་མཆོག་
རྙེ ད་པ་དང་གཞན་དོན་མཛད་པའི་ལེའུ་སྟེ་བདུན་པའོ།།
མཁའ་འགྲོ་ཟུང་བཅས་འཆི་མེད་འཇའ་སྐུ ར་གཤེགས་པ།
དེ་ནས་མ་འོངས་གདུལ་བྱའི་དོན་ལ་དགོངས་ཏེ། སངས་རྒྱས་གཉིས་པའི་
ཐུགས་ཀྱི་གསང་སྒོ་ཕྱེས་ཏེ། རྒྱུད་ལུང་མན་ངག་ཟབ་མོའི་ཆོས་རྣམས་ཇི་
སྙེད་མཆིས་པ་རྣམས་ཞུས། མཚོ་ལ་ཁ་བ་བབས་པ་ལྟར་གཉིས་མེད་ཐུགས་
སུ་ཆུད། མི་བརྗེད་གཟུངས་སུ་བཏབ་ནས། རིན་ཆེན་ཤོག་བུར་མཁའ་འགྲོའི་
བརྡ་རི ས་དང༌། ཡིག་རིགས་བཅུ་གཅིག་ལ་སོགས་གླེགས་བམ་བྲིས། རིན་
ཆེན་སྒྲོམ་བུར་བཅུགས་ནས་གཏེར་དུ་སྦས། འདོན་པའི་དུས་དང་གཏེར་
སྟོན་ལུང་བསྟན་རྣམས་ཀྱང་མིང་ཅན་དང་མིང་མེད་བསམ་གྱིས་མི་ཁྱབ་པ་
མཛད་དེ ། བོད་ཁམས་མཐའ་དབུས། གནས་ཆེན་གངས་བྲག་དང་འཛམ་
གླིང་གི་ས་ཕྱོགས་གར་ཡང་གཏེར་དུ་སྦས་ཤིང་། བྱིན་གྱིས་བརླབས། ཐུགས་
སྨོན་མཛད། ལྷག་པར་གཏེར་ལ་སྤྱོད་པའི་གང་ཟག་ལས་ཅན་དད་པ་ཅན་



མཁའ་འགྲོ་ཡེ་ཤེས་མཚོ་རྒྱལ། 27
ལ༑ རབ་འབྲིང་ཐ་མའི་སྐལ་བར་མཚུངས་པའི་རྒྱུ་དང་ཡེ་ཤེས་ཀྱི་རོལ་གར་
གྱིས་རྗེས་སུ་འཛིན་པར་ཞལ་གྱིས་བཞེས།
ཡང་ཐ་མཚན་ཐོས་པ་རྣམས་ཀྱང་ངན་སོང་ལས་གྲོལ་ཏེ་སྐྱེ་བ་བརྒྱུད་
དེ་བྱང་ཆུབ་པའི་བདེན་ཚིག་བརྗོད་པར་མཛད། སྐུ་ལུས་གཅིག་ལ་བཀོད་པ་
བསམ་གྱིས་མི་ཁྱབ་པའི་སྤྲུལ་སྒྱུར་གྱིས་རྫུ་འཕྲུལ་ཡ་མ་ཟུང་སྟོན་ཅིང་། བོན་
ཆོས་རྣམས་རྩོད་པས་ཚར་བཅད་དེ། སངས་རྒྱས་ཀྱི་བསྟན་པ་ཉི་ཟླ་ལྟར་ཁྱབ་
ཅིང་དར་རྒྱས་མཛད་དོ། །དགུང་གྲངས་དྲུག་ཅུ་རེ་དགུར་སོན་སྐབས། སངས་
རྒྱས་གཉིས་པ་ལྷོ་ནུབ་སྲིན་ཡུལ་དུ་གཤེགས་ཁར་བཀའ་སྩལ་པ། པད་མ་དང་
ནི་སྲིན་པོ་འདུལ་དུ་འགྲོ། །མཚོ་རྒྱལ་ཁྱེད་ཀྱིས་ད་རུང་བོད་ཁམས་སྐྱོངས། །ཆོས་
རྣམས་ཐམས་ཅད་ཡི་གེར་ཐོབ་ལ་གཏེར་ལ་སྦོས། །དགུ་གྲངས་ཉིས་བརྒྱ་བཅུ་
གཅིག་ལོན་པའི་ཚེ། །ངས་ཀྱང་དཔའ་བོ་མཁའ་འགྲོའི་བསུ་མ་གཏང་། །དེ་
ཚེ་རྟ་གཡབ་པད་མ་འོད་དུ་བྱོན། །སྐྱེ་འཆི་འགྲེས་རྒུད་མེད་པའི་ཞིང་མཆོག་
ཏུ་ཚོགས་ཀྱི་རྗེ་མོར་པད་མ་བདག་དང་འདུ་འབྲལ་མེད་པར་ཇི་སྲིད་འཁོར་བ་
མ་སྟོངས་བར་དུ་འགྲོ་དོན་མཛད་དོ། །ཞེས་སོགས་ལུང་བསྟན་རྒྱས་པར་སྩལ་
ཏེ་མཧཱ་གུ་རུ་རྩ་གསུམ་རྒྱ་མཚོའི་ཚོགས་དང་བཅས་འཇའ་འོད་ནམ་མཁའི་ཀློང་
དུ་གཤེགས་སོ།།
བོད་ཀྱི་རྗེ་འབངས་རྣམས་ཉ་མོ་བྱེ་ཐང་ལ་བོར་བ་ལྟར། གུང་ཐང་
ལ་ཀར་ལུས་ཚེ། མཁའ་འགྲོ་ཡེ་ཤེས་མཚོ་རྒྱལ་གྱིས་སྨྲ་དབྱངས་གསོལ་བ་
འདེ བས་པར་མཛད་པ་ནི། ཨེ་མ་ཧོ༔ ཡོན་ཏན་དུ་མས་བརྒྱན་པའི་པད་
མ་འབྱུང༔ བསྐལ་པ་གྲངས་མེད་སངས་རྒྱས་མཛད་ཚུལ་བསྐྱངས༔ སྐྱེ་



28 མཁའ་འགྲོ་དང་བཻ་རོའི་རྣམ་ཐར།
。
བ་དུ་མར་སྤྲུལ་པའི་སྐུ་རུ་བརྒྱུད༔ འདི ར་འཁྲུངས་གོང་དུ་མཱ་རི་རཱ་ཛར་
འཁྲུངས༔ འཛམ་གླིང་རྒྱལ་པོ་ཁྲི་སྲོང་ལྡེའུ་བཙན་གྱིས༔ འཇམ་དཔལ་
སྤྲུལ་པའི་ཞིང་ཁམས་འདི་རུ་དྲངས༔ བོད་བྱོན་ཙ་ན་རང་ལོ་བཅུ་གསུམ་
ལོན༔ བསྒྲགས་པ་ནམ་མཁའ་ཡེ་ཤེས་ཡབ་ཀྱི་མཚན༔ གནུ བས་མོ་དགེ་
བ་འབུམ་ཞེས་ཡུམ་གྱི་མཚན༔ ཤིང་མོ་བྱ་ཡི་ལོ་ལ་མཚོ་རྒྱལ་འཁྲུངས༔
མེ་མོ་བྱ་ཡི་ལོ་ལ་རྗེ་དང་མཇལ༔ མི་བརྗེད་གཟུངས་ཐོབ་ཆོས་རྣམས་སློབ་
མ་དགོས༔ བརྒྱད་ཅུ་རྩ་ལྔའི་བར་དུ་ཞབས་ཏོག་བསྒྲུབས༔
ཕྲུག་གུ་ཕོ་མོ་གང་ཡང་བདག་ལ་མེད༔ དགེ་སློང་མ་ཡིན་འཁོར་
བའི་སྐྱོན་མ་གོས༔ སྐུ་གསུམ་བླ་མ་པདྨ་འབྱུང་གནས་དེ༔ བོད་ཁམས་
ཡོངས་ལ་ཐུགས་རྗེས་ཁྱབ་པར་གཟིགས༔ རྗེ་འབངས་ཡོངས་ལ་བཀའ་དྲིན་
ཆེ་བར་མཛད༔ རི་བྲག་ཐམས་ཅད་སྒྲུབ་གནས་བྱིན་གྱིས་བརླབས༔ སྐལ་
ལྡན་རྣམས་ལ་ཆོས་ཀྱི་ཆར་པ་ཕབས༔ ཤེས་རབ་ཅན་ལ་ཐེག་པ་མཐའ་དག་
བསྟན༔ སྣོད་ལྡན་རྣམས་ལ་གདམས་ངག་རྫོགས་པར་གནང༔ མོས་གུས་
ཅན་ལ་བྱིན་རླབས་ཉི་མ་ཤར༔ ལས་འཕྲོ་ཅན་ལ་མ་འོངས་ལུང་དུ་བསྟན༔
ཐུགས་རྗེ་ཕྱོགས་རིས་མེད་པའི་པད་འབྱུང་དེ༔ རྔ་གཡབ་གླི ང་དུ་སྲིན་པོ་
འདུལ་དུ་བཞུད༔ དཔའ་བོ་མཁའ་འགྲོ་འདུ་བའི་ཆོས་བཅུའི་ཉིན༔ སྤྲིན་
རྣམས་འཇའ་ཚོན་བཞིན་དུ་མཁའ་ལ་ཡལ༔ མོས་གུས་ཅན་གྱི་མཚོ་རྒྱལ་
གང་དགར་བཞག༔ སྙིགས་མའི་སྐྱབས་མགོན་པད་མ་འབྱུང་གནས་བཞུད༔
འཛམ་གླི ང་སྐྱབས་མེད་སེམས་ཅན་ཤུལ་དུ་བཞག༔ སངས་རྒྱས་གཉིས་པ་
པད་མ་འབྱུང་གནས་བཞུད༔ དད་གུས་ཅན་གྱི་མཚོ་རྒྱལ་ཤུལ་དུ་བཞག༔



མཁའ་འགྲོ་ཡེ་ཤེས་མཚོ་རྒྱལ། 29
ལྷ་མིའི་མཆོད་འོས་པད་འབྱུང་གུང་ལ་ཡལ༔ རྗེ་འབངས་དད་གུས་ཅན་
རྣམས་ཤུལ་དུ་བཞག༔ འདི་ཕྱིའི་རེ་སའི་སྡོང་པོ་སྲིན་ཡུལ་བཞུད༔ རེ་
ལྟོས་མེད་པའི་མཚོ་རྒྱལ་ཤུལ་དུ་བཞག༔ མེད་ཐབས་མེད་པའི་ཨོ་རྒྱན་
པད་འབྱུང་བཞུད༔
ཀྱེ་མ་ཀྱེ་ཧུད་ཨོ་རྒྱན་རིན་པོ་ཆེ ༔ ཁྱོད་འདྲའི་སྤྲུལ་སྐུ་བཞུད་པ་
ཅང་བདེན་ནམ༔ བོད་དུ་བྱོན་ནས་གཏན་དུ་མི་བཞུགས་པར༔ ཡེ་ཤེས་
རྟ་མཆོག་ཆིབས་པ་ཅང་བདེ ན་ནམ༔ འཛམ་གླི ང་རྒྱལ་པོའི་བླ་མཆོད་མི་
མཛད་པར༔ བོད་ཡུལ་སྟོང་པར་བཞག་པ་ཅང་བདེན་ནམ༔ ལོ་ཙཱ་རྣམས་
ལ་མདོ་སྔགས་མི་གསུང་བར༔ རྗེ་འབངས་ཕྱོགས་སུ་གྱེས་པ་ཅང་བདེན་
ནམ༔ ཆོས་ཀྱི་ཉིང་ཁུ་གསང་སྔགས་མི་གསུང་བར༔ མཚོ་རྒྱལ་སྟོང་ལོག་
བྱེད་པ་ཅང་བདེན་ནམ༔ ཉམས་ལེན་མཐར་ཐུག་རྫོགས་ཆེན་མི་གསུང་བར༔
གདམས་ངག་ཞུ་ས་མེད་པ་ཅང་བདེན་ནམ༔
ཀྱེ་མ་ཀྱེ་ཧུད་ཨོ་རྒྱན་རིན་པོ་ཆེ༔ གསལ་བྱེད་ཉི་མའི་འོད་ཀྱི་དཀྱིལ་
འཁོར་ནུབ༔ ཉོན་མོངས་གདུང་སེལ་ཆུ་ཤེལ་ཟླ་བ་འདས༔ དུག་ལྔའི་ནད་
སེལ་སྨན་གྱི་སྡོང་པོ་བསྐམ༔ ཐུགས་རྗེ་ཉེ་རིང་མེད་པའི་ཕ་དེ་བཞུད༔ འཁོར་
བའི་རྒྱ་མཚོ་སྒྲོལ་མི་མཉན་པ་འདས༔ མ་རིག་མུན་པ་སེལ་བའི་སྒྲོན་མེ་
ཤི༔ ཐམས་ཅད་གསོལ་བ་འདེབས་པའི་རྟེན་དེ་མེད༔ སྣོད་ལྡན་སྨིན་མཛད་
དབང་གི་བུམ་པ་ཆག༔ ཐེག་པ་ཀུན་ལ་མཁས་པའི་པད་འབྱུང་བཞུད། རང་
སེམས་ཆོས་སྐུར་སྟོན་པའི་བླ་མ་བཞུད༔ སྡོམ་པ་གསུམ་གྱིས་བརྒྱན་པའི་
བླ་མ་བཞུད༔ བླ་མ་ཁྱོད་ཀྱི་མཛད་པ་དྲན་ཙ་ན༔ མིག་ནས་མཆི་མ་རང་
Om
བ



30
མཁའ་འགྲོ་དང་བཻ་རོའི་རྣམ་ཐར།
)
དབང་མེད་པར་ཤོར༔ དབུགས་ཁར་མ་གཤོང་བྲང་ཁོག་སྟོད་དུ་བརྒྱངས༔
གློ་སྙིང་ཁོང་པར་མ་གཤོང་ཁ་རུ་འཚངས༔ རྐང་པ་ས་ལ་མ་འཚུགས་ཐང་
ལ་འགྱེལ༔ མཚོ་རྒྱལ་བསམ་པའི་སེམས་ལ་ཚུགས་ཐབས་མེད ཀྱེ་མ་
ཀྱེ་ཧུད་སྙིང་ནས་བླ་མ་དྲན༔ མ་འོངས་སེམས་ཅན་དོན་དུ་མི་བཞུགས་པར༔
ཆོས་རྣམས་གཏེར་དུ་སྦེད་པའི་དུས་ཀྱང་བྱུང༔ སྐུ་གསུང་ཐུགས་ཡོན་ཕྲིན་
ལས་དབེན་གནས་སུ༔ སྒྲུབ་པའི་རྒྱལ་མཚན་བོད་དུ་མི་ཚུགས་པར༔ དབེན་
གནས་སྟོང་པར་འཇོག་པའི་དུས་ཀྱང་བྱུང༔ སྐྱེ་དམན་བུད་མེད་ཡེ་ཤེས་
མཚོ་རྒྱལ་འདི༔ མ་ཁྲིད་བོར་ནས་ཨོ་རྒྱན་པད་འབྱུང་བཞུད༔ མོས་གུས་
ཅན་གྱི་བུ་སློབ་སྐྱོང་འཕྲོ་བཅང༔
ཀྱེ་མ་ཀྱེ་ཧུད་ད་ནི་སུ་ལ་རེ༔ ཨོ་རྒྱན་པད་འབྱུང་བཞུད་པའི་དུས་
ཀྱང་བྱུང་༔ རྒྱལ་ཁམས་ཐམས་ཅད་ཕ་མེད་དྭ་ཕྲུག་གང་༔ ཉིན་མཚན་
མེད་པར་གདུང་བའི་སྒྲ་ཡིས་འབོད༔ གུང་ཐང་ལ་ཀར་ཐམས་ཅད་རོ་བཞིན་
འགྱེལ༔ རྒྱུན་ཆད་མེད་པར་མཆི་མ་ཁྲག་ཏུ་འཛག༔ རྐང་པས་གར་ཕྱིན་
དོན་མེད་ས་ལ་འགྱེལ༔ བསྡད་པས་མ་ཚུགས་ཕྱིན་པས་དོན་མ་མཆིས༔
བསམ་པས་རྗེས་དྲན་ཉལ་བས་གཉིད་མ་བྱུང༔ གང་ལ་བསམས་ཀྱང་པད་
འབྱུང་མེད་ཐམས་མེད༔
ཀྱེ་མ་ཀྱེ་ཧུད་ཨོ་རྒྱན་རིན་པོ་ཆེ༔ སྐྱེ་དམན་མཚོ་རྒྱལ་སྙིང་ནི་མི་
རྗེ་འམ༔ སྤྲིན་གྱི་གསེབ་ནས་བྱུང་བའི་རྟ་སྔོན་ཁྱོད༔ བདག་གི་བླ་མ་གང་
དུ་གདན་འདྲེན་ནམ༔ བར་སྣང་དཀར་དམར་ལྷ་དང་ལྷ་མོས་གང༔ ཨོ་
རྒྱན་པད་འབྱུང་ནམ་མཁའི་དབྱིངས་སུ་གཤེགས༔ མཚོ་རྒྱལ་གདུང་བ་ཞི་



མཁའ་འགྲོ་ཡེ་ཤེས་མཚོ་རྒྱལ། 31
བར་མ་གྱུར་ནས༔ སྨྲེ་སྔགས་གདུང་བས་ཕྱོགས་བཅུར་བོས་ལགས་ཀྱང༔
སྐད་ཅིག་ཙམ་ཡང་རྗེ་ཉིད་མ་བྱོན་ན༔ ས་སྟེང་འགྲོ་བ་མི་ཡི་གནས་འདི་
ན༔ བདག་ལས་སེམས་པ་སྐྱོ་བ་སུ་ཞིག་ཡོད༔ བོད་ཀྱི་ས་གཞི་ཐམས་ཅད་
སྟོང་པར་སོང༔ རྗེ་འབངས་བུ་སློབ་ཐམས་ཅད་ཆོ་ངེ་འདེབས༔ གང་དུ་
ཕྱིན་ཀྱང་ཨོ་རྒྱན་པད་འབྱུང་དྲན༔ ཉིན་དྲན་མཚན་དྲན་ཅི་ལ་བསམས་ཀྱང་
དྲན༔ བུད་མེད་ངན་མ་མཁར་ཆེན་མཚོ་རྒྱལ་གྱིས༔ གཞོན་ནུའི་དུས་ནས་
སློབ་དཔོན་གཟུངས་མ་བྱས༔ བསམ་པ་རྙེ ད་ནས་བླ་མ་མིག་བཞིན་བསྟེན༔
དམ་ཚིག་གཙང་བས་ཆོས་རྣམས་མ་ལུས་གནང༔ ད་ལྟའི་དུས་ན་ཆོས་རྣམས་
ཉམས་ལེན་བདེ༔ རྒས་པའི་དུས་བྱུང་ཤི་ཡང་འགྱོད་མེད་བྱས།
གུ་རུའི་ཡོན་ཏན་བརྗོད་ཀྱིས་མི་ལང་ཡང༔ མ་འོངས་སེམས་ཅན་
མོས་གུས་རྔན་ཙམ་ལ༔ ལྷུན་པོའི་དྲུང་དུ་རི་ཕྲན་ཙམ་ཞིག་བཀོད༔ འདི་
བཀོད་དགེ་བས་འགྲོ་དྲུག་སེམས་ཅན་རྣམས༔ ཨོ་རྒྱན་པད་འབྱུང་ཞབས་
དྲུང་སྐྱེ་བར་ཤོག༔ སྐྱེས་ནས་གཞན་དོན་དཔག་མེད་འགྲུབ་པར་ཤོག༔ སྐྱེ་
ཤི་གཉིས་སྤངས་ཁྱོད་ཀྱི་བྱིན་རླབས་ཀྱིས༔ བདག་གིས་སྨོན་ལམ་གང་བཏབ་
འགྲུབ་པར་ཤོག༔
དེ་ལྟར་གསོལ་བ་བཏབ་སྟེ་མཉམ་པར་བཞག་པས་མཧཱ་གུ་རུ་ཉི་དང་
ཟེ ར་བཞིན་འདུ་འབྲལ་མེད་པའི་དགོངས་པ་ཤར་རོ། །དེ་ནས་གསུང་རབ་
མཐའ་དག་ཀུན་གྱི་བསྡུ་བ་མཛད་དེ། གཏེར་ཆེན་གཏེར་ཕྲན་གྲངས་ལས་
འདས་པ་མཛད་ནས་གཏེར་བདག་མཁའ་འགྲོ་ཆོས་སྐྱོང་རྣམས་ལ་གཏད་དོ།།
མ་འོངས་ལས་འཕྲོ་ཅན་ལ་སྤྲོད་པའི་བཀའ་བསྐོས་དང་འཕྲད་པའི་སྨོན་ལམ་



32
མཁའ་འགྲོ་དང་བཻ་རོའི་རྣམ་ཐར།
མཛད་དེ། ཞལ་སློབ་རྣམས་ལ་གསུངས་པ། ད་ལྟ་སངས་རྒྱས་གཉིས་པ་
མཧཱ་གུ་རུའི་སྐུ་དྲིན་ལ་བོད་ཁམས་འདིར་མདོ་སྔགས་ཀྱི་བསྟན་པ་དར་ཞིང་
རྒྱས། རྒྱལ་བློན་རྣམས་ཆོས་དང་མཐུན་པས་མངའ་འབངས་ཀྱང་དགེ་བཅུ་
ལ་སྤྱོད་ཅིང་དགེ་ཞིང་སྐྱིད་ཀྱང་། མ་འོངས་སྙིགས་མའི་ཡང་མཐར་དུས་
རྒུད་ནད་མུག་དམག་འཁྲུག་རྒྱུན་མི་ཆད་པ་འབྱུང་བར་འགྱུར། །
དེ་དུས་སངས་རྒྱས་གཉིས་པའི་ཟབ་ཆོས་འདོན་པའི་གང་ཟག་སྤྲུལ་
པའི་གཏེར་སྟོན་རྣམས་རིམ་བཞིན་བྱོན་ནས། གདུལ་བྱ་ལྷག་མ་རྣམས་གཏེར་
གྱིས་སྐྱོང་སྟེ། སྔ་ཕྱི་ཀུན་ཏུ་བོད་འབངས་ལ་བརྩེ་བས་བདག་ཀྱང་སྤྲུལ་པ་
འཛམ་གླི ང་མཐའ་དབུས་གང་འདུལ་གཟུགས༔ གདོལ་བ་གཡུང་མོ་སྨད་
འཚོང་ཆང་འཚོང་དང༔ ཐ་བང་ཚོས་མཁན་མོ་དང་བྲན་མོའི་ཚུལ༔ སྤྲུལ་
པ་རྒྱུན་ཆད་མེད་པའི་སྨོན་ལམ་ཡོད༔ གསང་མཆོག་བདེ་བ་ཆེན་པོའི་ཡེ་
ཤེས་ལ༔ བརྟེན་ནས་ཞི་བའི་ལམ་གྱིས་འོད་སྐུར་གྲུབ༔ སྐྱེ་འཆི་འཕོ་འགྱུར་
བྲལ་བའི་པདྨ་འོད༔ གདོད་ནས་ཚོགས་ཀྱི་རྗེ་མོར་ལུང་བསྟན་ཐོབ༔ གནས་
གསུམ་མཁའ་འགྲོ་ཡོངས་ཀྱི་གཙོ་མོ་མཛད༔ ཤ་ཟ་སྲིན་པོའི་སྣང་ངོར་མཐོང་
འོད་འབར༔ གུ་རུའི་དྲུང་ནས་བདེ་ཆེན་རྒྱལ་མོ་ཞེས༔ ཉི་དང་ཟེ ར་བཞིན་
འདུ་བྲལ་མེད་པར་བཞུགས༔ རྟག་ཏུ་བོད་འབངས་འགྲོ་ལ་ཐུགས་རྗེས་
གཟིགས༔ ཁྱད་པར་ལས་ཅན་རྗེས་འཇུག་ཡོངས་ལ་བརྩེ༔ སྐལ་ལྡན་ཀུན་
ལ་དབང་བསྐུར་བྱིན་གྱིས་བརླབ༔ སྐལ་དམན་རྒྱུད་ལ་ཐར་པའི་ས་བོན་
འདེབས༔ ལས་ཅན་ཀུན་ལ་བླང་དོར་ལུང་བསྟན་སྩལ༔ ཆོས་དྲིན་སྐུ་དྲིན་
ཆེའོ་བོད་འབངས་རྣམས༔ དྲིན་ལན་རང་གཞན་དོན་དུ་ཆོས་ལ་འབུངས༔



མཁའ་འགྲོ་ཡེ་ཤེས་མཚོ་རྒྱལ། 33
གསུངས་སོ། །དགུང་ལོ་ཉིས་བརྒྱ་དང་བཅུ་ཕྲག་ཉེ་བ་ན། ཟབ་བུ་ལུང་དུ་
ཟླ་བའི་ཚེས་བཅུའི་ཉིན་ནམ་མཁའ་ཐམས་ཅད་འཇའ་དང་འོད་ཟེ ར་གྱིས་
ཁེངས། ས་གཞི་ཐམས་ཅད་ཞལ་སློབ་དང་བོད་ཀྱི་རྒྱལ་བློ ན་མོས་འབངས་
གྲངས་མེད་ཚོགས་པས་ཁེངས་པའི་དུས། ཚོགས་ཀྱི་འཁོར་ལོ་ཆེ ར་སྐོར་
བའི་སྐབས། མདུན་གྱི་ནམ་མཁར་རྩ་གསུམ་དཔའ་བོ་མཁའ་འགྲོ་སྤྲིན་ལྟར་
གཏིམས་པ་མངོན་སུམ་མཇལ་བའི་དགའ་སྟོན་མཛད། མཁའ་འགྲོས་མཆོད་
ཆང་བདུད་རྩི་ཀ་པཱ་ལི་གང་གིས། འབྲི་གང་མེད་པར་ཀུན་ལ་འགྱེད་ནས།
མཁའ་འགྲོ་བཀྲིས་ཁྱེད་འདྲེན་དང་བལ་འབངས་ཀ་ལ་སེངྒེ ་གཉིས། ཕྱག་
གཡས་གཡོན་གྱིས་རེག་པ་དང་མེ་ཏོག་རེར་གྱུར། དེ་གཉིས་ཐུགས་ཀྱི་གཡས་
གཡོན་ནུ་མ་གཉིས་ལ་བསྟིམས་པར་མཛད་དེ། །
བོད་འབངས་རྗེས་འཇུག་རྣམས་མ་བརྗེད་པར་གསོལ་བ་ཐོབ་ཅིག་
ཨ་མས་ཐུགས་རྗེས་རྟག་ཏུ་གཟིགས་པ་ཡིན་ནོ། །ཞེས་བརྩེ་བས་དབུགས་
འབྱིན་སྩོལ་བཞིན་ནམ་མཁའ་འཇའ་འོད་ཀྱི་ཀློ ང་དུ། འབུམ་ཕྲག་མཁའ་
འགྲོ་ལྡེ ་ལྔས་མཆོད་པའི་བྱེ་བྲག་བསམ་གྱིས་མི་ཁྱབ་པའི་སྒྲ་རོ ལ་མོ་གླུ་
དབྱངས་དང་བཅས། ཡེ་ཤེས་རྨ་བྱའི་སྟེང་དུ་ཆིབས་ཏེ་སྐུ་གསུམ་སྤྲུལ་པའི་
ཞིང་མཆོག་ཟངས་མདོག་དཔལ་གྱི་རི་བོར་གྲོང་པདྨ་འོད་ཀྱི་གླིང་དུ་མངོན་
སུམ་རོལ་པས་གཤགས་སོ།།
ཨ་ཧཾ་ཧྲི༔ དུས་གསུམ་རྒྱལ་བ་མ་ལུས་ཐམས་ཅད་ཀྱི༔ གསང་
གསུམ་ཡོན་ཏན་གཅིག་གྱུར་པད་མ་འབྱུང༔ དགྱེད་སྐྱེད་རྒྱལ་ཡུམ་ཡེ་ཤེས་
མཚོ་རྒྱལ་མ༔ གང་གི་རྣམ་ཐར་ཐོས་པ་དོ ན་ལྡན་ནི༔ མཐོང་ཐོས་མི་ལ་



34
མཁའ་འགྲོ་དང་བཻ་རོའི་རྣམ་ཐར།
。。
ངན་སོང་ཡོད་རེ་སྐན༔ དེ་ཕྱིར་རྗེས་འཇུག་དད་ལྡན་ཕོ་མོ་རྣམས༔ ཡབ་
ཡུམ་རྣམ་ཐར་འཛིན་ཀློ ག་ཉན་བསམ་པ༔ མངོན་སུམ་གུ་རུས་དབང་བསྐུར་
བྱིན་བརླབ་འགྱུར༔ སྤྱིར་ན་རྒྱལ་བ་གཞན་ལས་ཐུགས་རྗེ་མྱུར༔ ཁྱད་པར་
བོད་འབངས་འགྲོ་ལ་བཀའ་དྲིན་ཆེ ༔ དེ་ཕྱིར་བློ་གཏད་གཅིག་ཆོག་ཡབ་ཡུམ་
གྱིས༔ འདི་ཕྱིར་བསླུ་བ་མེད་པའི་ཕྱི་རབས་རྣམས༔ འདིས་མཚོན་རང་
གཞན་དུས་གསུམ་དགེ་བའི་མཐུས༔ རྒྱ་གར་འཕགས་པའི་མཐའ་དབུས་
ལྗོངས་ཀུན་བདེ༔ རྒྱལ་བློ ན་ཆོས་ལྡན་སྐུ་ཚེ་ཉི་ཟླ་བཞིན༔ རྣམ་དཀར་
མཛད་པ་བརྒྱ་སྟོང་ཕྱོགས་བཅུར་འཕྲོ༔ བསམ་སྦྱོར་ལོག་མུན་རང་སངས་
བདེ་སྐྱིད་འཕེལ༔ རྡོ་རྗེ་སྙིང་པོས་ཁམས་གསུམ་དབང་འདུས་ཤོག༔ དུས་
གསུམ་དབྱིངས་གཅིག་རང་བྱུང་ཡེ་ཤེས་མཁའ༔ མཚོ་སྐྱེས་རྒྱལ་ཡུམ་གསང་
གསུམ་འོད་གསལ་ཀློང༔ ལྷ་སྲིན་སྡེ་བརྒྱད་གཟའ་སྐར་ཟིལ་གནོན་དཔལ༔
རྒྱུད་དྲུག་སྣང་བཞིའི་རྩེས་གྲོལ་བཀྲ་ཤིས་ཤོག༔ རྣམ་ཐར་ཐོས་པ་དོན་ལྡན་
རྫོགས་སོ། །དཔལ་རི་གཉིས་པ་དཔལ་གྱི་འབྲས་མོའི་གཤོངས༔ ཨོ་རྒྱན་
རྡོ་རྗེ་གུར་དང་ལྡན་པ་ཡིས༔ གཤེད་མ་དྲེད་ཅིང་མཚོན་ཆ་འཐོར་བར་འགྱུར
རྡོ་རྗེ་སྙིང་པོར་འབུ་ཆུབ་རྟག་བརྟན་ཤོག༔ མཁའ་འགྲོ་ཟུང་བཅས་འཆི་མེད་
འཇའ་སྐུ ར་གཤེགས་པའི་ལེའུ་སྟེ་བརྒྱད་པའོ།། །། །
ཨོཾ་པདྨེ་ཡོ་གི་ནི་ཛ་
क
ཧི
（s i。



)42
ར
སྒྲ་སྦྱར་གྱི་རྒྱལ་པོ་ལོ་ཆེན་བཻ་རོ་ཙ་ནའི་རྣམ་ཐར་
རྡོ་རྗེ་སྙིང་པོའི་སྲོག་ཤིང་ཞེས་བྱ་བ་
བཞུགས་སོ།།



རྣམ་ཐར་སྙིང་པོ་བརྗོད་པ།
ན་མོ་གུ་རུ་རཏྣ། བརྗོད་བྱ་དོན་གྱི་བེ་རོ་ཙ་ན་ནི་དེ་ཁོ་ན་ཉིད་ཚིག་ལས་འདས་
པའི་དགོངས་པ་སྟེ། ཇི་ལྟ་བ་བཞིན་མ་རྟོགས་ཤིང་། མིང་མེད་བརྡ་ཡིས་
ངོ་སྤྲད་ཀྱང་མ་འཕྲོད་པ་དང་སྙན་ནས་སྙན་དུ་བརྒྱུད་པའི་ཆོས་ཉིད་ཆོས་བདག་
མཁའ་འགྲོས་མ་གནང་བར། རང་རིག་བི་རོ་ཙ་ནར་བླ་མར་མོས་པ་ལམ་
བྱེད་ཀྱིས་ལྟ་བས་གཏན་ལ་ཕབས་པ་ལ་ཡང་། རྗོད་བྱེད་ཟབ་མོའི་མིང་ཚིག་
ཐ་སྙད་དུ་སོང་ནས་དོན་ཐ་མི་དད་པར་སྟོན་པའི་ཤེས་རབ་ཇི་སྙེད་མཁྱེན་
པ་ལ་རྨོངས་པས། གསན་མཁན་གྱི་སྒྲ་འཛིན་ལ་མི་སྙན་ཞིང་ཡིད་དབང་དང་
བ་འདྲེན་པའི་བརྩེ་བ་དང་མཐུ་ནུས་ཞན་སྟབས་གདུལ་བྱ་མ་རངས་པའི་ཁར། མདོ་
སྔགས་ཀྱི་ཆོས་ལ་བརྙས་པ་ཁྲོམ་གྱི་འོ་མ་བཞིན་དུ་ལྷད་པར་བྱེད་པ་བདག་འདྲ་
བས་སྒྲ་སྒྱུར་གྱི་ལོ་ཙཱ་བའི་མཚན་ཞབས་མཐའ་ནས་དྲུད་པའི་དུས་འདིར།
རྩ་གསུམ་རྒྱ་མཚོ་ཞེ་ཁྲེལ་ནས་རི་རབ་ལ་ཞལ་གཟི གས་འདྲ་བས་
རྒྱལ་ཁམས་མི་བདེ་བའི་སྐབས་ལ་ཐུག་པས། ཀ་བ་འཇག་མས་སྐྱོར་བའི་དཔེ་
དང་འོད་གསལ་གྱི་ཉི་ཟླ་སྒྲ་གཅན་ས་ཚུད་དུས། སྲིན་བུ་མེ་ཁྱེར་གྱིས་ལམ་
སྟོན་པ་ལྟ ར་ལགས་ནའང་། རྒྱལ་བས་བཀའ་ལུང་རྡོ་རྗེའི་ཟོར་གྱིས་སྣུན་
པ་འགའ་ཡང་ཡོད་མཆིས་པས་རྩ་ལྟུ ང་ཕོག་པས་བཟོད་པར་གསོལ་བ་དང་།
ལྷག་བསམ་དཀར་བའི་བདེན་པ་ནི། སེམས་དགེ་བ་ལ་ཉེས་པ་མེད་བྱ་བའང་



38 མཁའ་འགྲོ་དང་བཻ་རོའི་རྣམ་ཐར།
ཡིན་ཏེ་བླུན་པོའི་ཁྲོད་ན་ཅུང་དྲག་པར་བཏུས་པའི་གྲས་སུ་ཚུད་པ་ནི་བླ་མའི་
ཐུགས་རྗེར་སེམས་ཤིང་། འབག་གྱོན་ཟིན་ནས་མཆོངས་སྟངས་ཀྱང་འཆམས་
ལ་བརྩི་བས་ལྟད་མོའི་གོ་ཆོད་པར་ཞུ། ཞུ་དོན་སྙིང་པོར་གོང་གསལ་གྱི་འགལ་
འཁྲུལ་ནོངས་པ་བཟོད་པ་དང་། ཕྱོགས་དུས་འགྲོ་བའི་སྡི ག་གྲིབ་དག་ཅིང་།
བྱང་ཆུབ་འཐོབ་པའི་ཐབས་ཚུལ་བླ་ན་མེད་པ་བཤད་པར་བྱ།།
རྣམ་ཐར་རྡོ་རྗེ་སྙིང་པོའི་སྲོག་ཤིང་ནི།
。
ན་མོ༔ བླ་མ་རྡོ་རྗེ་སེམས་དཔའ་དང༔ མཆོག་གསུམ་རྒྱལ་བ་རྒྱ་མཚོ་ལ༔
བདག་སོགས་འགྲོ་ཀུན་བྱང་ཆུབ་བར༔ རྩེ་གཅིག་གུས་པས་སྐྱབས་སུ་མཆི༔
ཧོ༔ མ་གྱུར་སེམས་ཅན་ཐམས་ཅད་ཀུན༔ སངས་རྒྱས་གོ་འཕང་
ཐོབ་བྱའི་ཕྱིར༔ ཉེས་སྤྱོད་ཀུན་སྡོམ་དགེ་ཆོས་སྡུད༔ གཞན་ཕན་བྱང་
སེམས་རྟག་ཏུ་བསྐྱེད༔ སེམས་ཅན་བདེ་དང་ལྡན་གྱུར་ཅིག༔ སྡུག་བསྔལ་
ཀུན་དང་བྲལ་བར་ཤོག༔ བདེ་དང་རྟག་ཏུ་མི་འབྲལ་ཞིང༔ ཆོས་ཀུན་མཉམ་
ཉིད་རྟོགས་པར་ཤོག༔
ཨ༔ སྟོང་གསལ་རང་རིག་རྡོ་རྗེ་སེམས༔ འདུས་མ་བྱས་ཤིང་
ལྷུན་གྱིས་གྲུབ༔ གདོད་ནས་གྲོལ་བའི་དེ་བཞིན་གཤེགས༔ ཞལ་ཕྱག་མཚན་
མའི་སྐུ ར་བཞེངས་པ༔ བདག་ཉིད་ལ་བརྩོན་རྩ་བའི་ལྷ༔ དཀར་གསལ་
ཞལ་གཅིག་འཛུམ་བཅས་བཞད༔ ཕྱག་གཡས་རི ག་སྲོང་རྡོ་རྗེ་དང་། གཡོན་
པས་སྣང་སྟོང་དྲིལ་བུ་བསྣམས༔ ལོངས་སྤྱོད་རྫོགས་སྐུའི་རྒྱན་གྱིས་བརྒྱན༔



སྒྲ་སྒྱུར་གྱི་རྒྱལ་པོ་བི་རོ་ཙ་ན། 39
སངས་རྒྱས་རིགས་ལྔའི་དབུ་རྒྱན་ཅན༔ འོད་ཟེ ར་བསམ་མི་ཁྱབ་པའི་ཀློང༔
རྡོ་རྗེའི་སྐྱིལ་མོ་ཀྲུང་གིས་བཞུགས༔ ཕུང་པོ་སངས་རྒྱས་ལྔ་བདག་ལ༔ འབྱུང་
བ་རིགས་ཀྱི་ཡུམ་ཆེན་ལྷ༔ དབང་ཡུལ་སྐྱེད་མཆེད་འཁོར་དང་བཅས༔ བྱང་
ཆུབ་སེམས་དཔའ་སེམས་མ་དང༔ སྤྲུལ་སྐུ་ཁྲོ་བོ་ཁྲོ་མོའི་ཚོགས༔ དབྱེར་
མེད་ཉིད་དུ་མངོན་སངས་རྒྱས༔ གནས་གསུམ་རྡོ་རྗེའི་འབྲུ་གསུམ་དང༔
ཙིཏྟ་རིན་ཆེན་ཟུར་དྲུག་པའི༔ དབུས་སུ་སྐྱེད་མེད་ཨ་དཀར་པོ༔ ཟུར་
དྲུག་ཡི་གེ་དྲུག་པ་དང༔ རང་བྱུང་གསང་བའི་འབྲུ་དྲུག་མཚན༔ དེ་དག་
རྣམས་ལ་ཡིད་གཏད་པས༔ སོ་སོའི་སྔགས་ཀྱི་རང་སྒྲ་དང༔ ཐིག་ལེ་སྟོང་
པ་ཡི་གེ་བརྒྱ༔ འགགས་མེད་རྡོ་རྗེའི་སྒྲ་ཡི་དབྱངས༔ ངར་དང་ལྡན་པ་
རྡོ་རྗེའི་སྒྲ༔ གསལ་ཞིང་དལ་ལ་མཉམ་ཉིད་སྒྲ༔ སྙན་ཅིང་འགྱུར་བ་སོར་
རྟོག་སྒྲ༔ ཀུན་ཏུ་ཐོགས་མེད་བྱ་སྒྲུབ་སྒྲ༔ བརྗིད་ཅིང་ལྷུན་སྡུག་ཆོས་དབྱིངས་
སྒྲ༔ བརྗོད་པ་སྤངས་པ་འོད་གསལ་སྒྲ༔ ཡི་གེ་དྲུག་གི་སྒྲར་བཟླས་པས༔
འཇིག་རྟེན་དྲུག་གི་ཕྱོགས་ཀུན་ཁྱབ་
སོ་སོའི་ཉོན་མོངས་དྲུག་སྦྱངས་ནས༔ རིགས་དྲུག་སེམས་དཔའི་
སྐུ་རུ་བསམ༔ བརྟན་པ་དང་ནི་གཡོ་བ་ནི༔ ས་ཆུ་མེ་རླུ ང་མཉམ་པའི་སྒྲ༔
ཐམས་ཅད་སྔགས་ཀྱི་རང་སྒྲར་འུར༔ སྣང་སྲིད་གཞིར་བཞེངས་ཕྱག་རྒྱ་
དང༔ ཐོས་ཚད་རང་གྲོལ་རང་བྱུང་གསལ༔ འཁོར་བ་དོང་སྤྲུགས་དགོངས་
པའི་གཟེར༔ མཉམ་ཉིད་མི་གཡོའི་དབྱིངས་སུ་གདབ༔
ཨཱ༔ སྐྱེད་མེད་དོན་གྱི་ཡི་གེ་ནི༔ ༀ་ཨཱ་ཧཱུྃ༔ རྡོ་རྗེ་གསུམ་གྱི་
ངོ་བོར་ཤར༔ ཨོཾ་བཛྲ་ས་ཏཱ་ཨཱ༔ ཐུགས་རྗེའི་ཆོ་འཕྲུལ་ཡི་གེ་དྲུག འ༔
。
༠)9



40
མཁའ་འགྲོ་དང་བཻ་རོའི་རྣམ་ཐར།
༠)。
ཨ༔ ཤ༔ ས༔ མ༔ ཧ༔ རང་བྱུང་གསང་བའི་དབྱངས་སུ་ལེན༔ ཨོ་
བཛྲ་ས་ཏྭ་ས་མ་ཡ༔ མ་ནུ་པཱ་ལ་ཡ༔ བཛྲ་ས་ཏཱ་ཏེ་ནོ་པ༔ ཏི་ཐཱ་ཏ་དྷོ་མེ་
བྷ་བ༔ སུ་ཏོ་སྦྱོ་མེ་བྷ་ཝ༔ སུ་པོ་བྱོ་མེ་བྷ་ཝ༔ ཨ་ནུ་རཀྟ ་མེ་བྷ་བ༔ སརྦ་
སིདྡྷི་མེ་པྲ་ཡ་ཙྪ༔ སརྦ་ཀརྨ་སུ་ཙ་མེ༔ ཙིཏྟཾ་ཤྲཱི་ཡཾ༔ ཀུ་རུ་ཧཱུྃ༔ ཧ་ཧ་ཧ་
ཧ་ཧོ༔ བྷ་ག་ཝཱན་སརྦ་ཏ་ཐཱ་ག་ཏ་བཛྲ་མ་མེ་མུཉྩ༔ བཛི་བྷ་བ་མཧཱ་ས་མ་
ཡ་ས་ཏཱ་ཨ༔ ཧཱུྃ་ཕཊ༔ ཐིག་ལོ་སྟོང་པ་ཡི་གེ་བརྒྱ༔ མ་མ་ཀོ་ལིང་ས་
མནྟ༔ ཐོས་པས་འཁོར་བ་དོང་སྤྲུགས་པའི༔ སྙིང་པོ་བློ་འདས་ངང་ནས་
བཟླས༔ ཨཨོཾ་ཨཱ་ཧཱུྃ༔ ཨོཾ་བཛྲ་ས་ཏཱ་ཨཱ༔ འ༔ ཨ༔ ཤ༔ ས༔ མ༔
ཧ༔ ཨོཾ་བཛྲ་ས་ཏྭ་སོགས་ཡི་གེ་བརྒྱ་པ་དང༔ མ་མ་ཀོ་ལིང་ས་མནྟ༔ ཨ་
ཨཱ༔ ཨི་ཨཱི༔ ཨུ་ཨཱུ༔ རི་རཱི ༔ ལི་ལཱི༔ ཨེ་ཨཻ༔ ཨོ་ཨཽ༔ ཨཾ་ཨཱ༔ ཀ་
ཁ་ག་གྷ་ང ཙ་ཚ་ཇ་ཛྷ་ཉ ཊ་ཋ་ཌ་ཌྷ་ཎ ཏ་ཐ་ད་དྷ་ན པ་ཕ་བ་བྷ་
མ༔ ཡ་ར་ལ་ཝ༔ ཤ་ཥ་ས་ཧ་ཀྵ༔ ཨོཾ་ཡེ་དྷརྨ་ཧེ་ཏུ་པྲ་བྷ་ཝ༔ ཧེ་ཏུན་
ཏེ་ཥཱན་ཏ་ཐཱ་ག་ཏོ་རྒྱ་ཝ་དཏཿ ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དི་མཧཱ་ཤྲ་མ་
ཎ་ཡེ་སྭ ཧ༔
ཨོྃ༔ རང་བྱུང་འོད་གསལ་ཆོས་སྐུའི་དབྱིངས༔ ཀུན་ཏུ་བཟང་
པོ་ཀུན་བདག་ཉིད༔ རྡོ་རྗེ་སེམས་དཔའ་བདེ་བ་ཆེ༔ མི་བསྐྱོད་རྣམ་སྣང་
རིན་ཆེན་འབྱུང༔ དཔག་མེད་དོན་ཡོད་གྲུབ་པ་ཡི༔ བསམ་ཡས་སྒྱུ་འཕྲུལ་
དྲྭ་བའི་རི གས༔ ཐམས་ཅད་སྤྲོ་དང་བསྡུ་མཛད་པ༔ ཀྱེ་ཀྱེ་དཔལ་ལྡན་རྡོ་
རྗེ་སེམས༔ བདག་ལ་དགོངས་པར་མཛད་དུ་གསོལ༔ བདག་གིས་འགྲོ་བ་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 41
ཀུན་དོན་དུ༔ རྡོ་རྗེའི་སྔགས་ཀྱི་སྒྲ་བསྒྲགས་པས༔ མགོན་པོ་ཁྱོད་ཀྱི་ཡེ་
ཤེས་དང༔ ཐུགས་བསྐྱེད་སྨོན་ལམ་དཔག་ཡས་མཐུས༔ ཁམས་གསུམ་
སྣོད་བཅུད་ཐམས་ཅད་ཀྱི༔ འབྱུང་བའི་སྒྲ་དང་དབྱེ ར་མེད་པར༔ གྲགས་
སྟོང་སྔགས་ཀྱི་སྒྲ་རུ་གྱུར༔ ཐོས་པས་ལས་དང་ཉོན་མོངས་དང༔ སྡུག་
བསྔལ་ཀུན་ལས་རྣམ་གྲོལ་ཏེ༔ བླ་ན་མེད་པའི་བྱང་ཆུབ་ཐོབ༔ འཁོར་བ་
དོང་ནས་སྤྲུགས་པ་ཡི༔ འགྲོ་འདུལ་ཕྲིན་ལས་མཐར་ཕྱིན་ཤོག༔
ཅེས་སྒྱུ་འཕྲུལ་དྲྭ་བ་ཐོས་པས་གྲོལ་བ་ཨོ་རྒྱན་རྡོ་རྗེ་སེམས་དཔའི་
གསུང་བྱིན་རླབས་ཅན་སྤྲུལ་པའི་གཏེར་ཆེན་མཆོག་གྱུར་གླིང་པས་གཏེར་
ནས་སྤྱན་དྲངས་ཏེ་འཇམ་པའི་དབྱངས་དངོས་མཁྱེན་བརྩེར་གཏད། དེས་
རྒྱལ་དབང་ཀརྨ་པ་མཁའ་ཁྱབ་རྡོ་རྗེ ར་སྩལ། དེས་བདག་གི་རིགས་བདག་
བདེ་ཆོས་ཡོངས་འཛིན་བདེ་ཆེན་གླིང་པར། གང་གི་ཐུགས་རྗེས་བདག་བདེ་
ཆེན་རྡོ་རྗེས་ཐོབ་པ་གནས་དུས་རྟེན་འབྲེལ་གྱིས་འདི ར་སྣང་བར་བྱེད་པས།
ཇི་ལྟར་གསུངས་པའི་དོན་དང་ལྡན་གྱུར་ཅིག །དེ་ལྟ་བུའི་དགོངས་པ་ཟབ་
མོ་ཐབས་ཤེས་ཡི་གེར་སྤེལ་བའི་དགེ་རྩས། རྒྱལ་ཁམས་སྤྱི་དང་བྱེ་བྲག་རྒྱ་
གར་ཡུལ་གྲུ་མཐའ་དབུས་ཐམས་ཅད་དུ་ཞི་བདེའི་དགེ་ལེགས་ཡོན་ཏན་གོང་
ནས་གོང་འཕེལ་གྱིས་སྐྱེ་རྒུ་མཐའ་དག་བདེ་སྐྱིད་དཔལ་ལ་རོལ་བའི་བཀྲིས་
ཀྱི་རྟེན་རྒྱལ་སྲིད་ཆོས་ལྡན་ཡིད་བཞིན་ནོར་ལྟར་འབར་ཞིང་རྟག་བརྟན་ཡུན་
གནས་ཤོག །སརྦ་ཛ་ག་ཏ་མངྒ་ལམ།།



42
མཁའ་འགྲོ་དང་བཻ་རོའི་རྣམ་ཐར།
བེ་རོ་ཙ་ན་ལུང་བསྟན་ཏེ་བསམ་ཡས་སུ་གདན་དྲངས་པ།
གདོད་ནས་རྣམ་དག་རང་བྱུང་གསང་བའི་དབྱིངས། །བརྡལ་བ་ཆེན་པོ་ཆོས་
རྣམས་འབྱུང་བའི་གནས། །རྡོ་རྗེ་སྙིང་པོ་འོད་གསལ་རྒྱལ་པོ་ཡིས། །སྲིད་
ཞི་ཡོངས་ཁྱབ་མ་རིག་མུན་སེལ་གྱུར། །རང་བྱུང་གདོད་མའི་སངས་རྒྱས་ཡེ་
ཤེས་སྐུ། །རྣམ་པར་སྣང་མཛད་བེ་རོ་ཙ་ན་ཡི། སྐུ་གསུང་ཐུགས་ཡོན་མི་ཟད་
རྒྱན་འཁོར་ལོས། །འཕྲིན་ལས་ཕྱོགས་དུས་ཀུན་ཁྱབ་འགྲོ་སྒྲོལ་མཛད།།
དེ་ཡང་གདོད་མའི་དབྱིངས་རྣམ་པར་དག་པ་བསམ་གྱིས་མི་ཁྱབ་པའི་
གཤིས་འདུས་མ་བྱས་པ་ཉིད། རང་རི ག་རང་གསལ་གྱི་བདེ་བ་ཆེན་པོར་
འཁྱིལ་བའི་ཀློ ང་གསང་ཁྱད་ཆོས་དྲུག་ལྡན་སྐྱེ་བ་མེད་པའི་ངང་འགགས་པ་
མེད་པར་སྣང་བཞིའི་མཛེས་བརྒྱས་སྤྲས་པའི་ལྷུན་གྲུབ་ཞིང་ཁམས་ཕྱོགས་
དང་ཕྱོགས་མཚམས་ཁྱབ་པར་བརྡལ་བའི་ནང་ཚན། འོག་མིན་སྟུ ག་པོར་
བཀོད་པར་སྟོན་པ་རྣམ་པར་སྣང་མཛད་ལོངས་སྤྱོད་རྫོགས་པའི་རྒྱན་འཁོར་
གྱིས། གདུལ་བྱ་དག་པའི་དཔལ་ལ་རོལ་བ་མི་གནས་ཡེ་ཤེས་རང་རྩལ་སྤྲུལ་
པའི་ཞིང་ཁམས་ལྕང་ལོ་ཅན་དུ་ཤར་ཏེ། སྟོན་པ་ཕྱག་ན་རྡོ་རྗེ་གསང་བའི་
བདག་པོར་སྣང་ཞིང་། སླར་ཡང་སྤྲུལ་པའི་ཞིང་མི་མཇེད་འདིར། མདོ་
ཡི་སྟོན་པ་རྣམ་འདྲེན་བཞི་པའི་ཉེ་གནས་ཀུན་དགའ་བོར་འཁྲུངས། དེ་ཉིད་
སྔགས་ཀྱི་སྟོན་པ་མཧཱ་གུ་རུ་པད་མ་འབྱུང་གནས་ཀྱི་རྡོ་རྗེའི་སློབ་བུ་བི་རོ་
ཙ་ནར་སྐྱེ་བ་བཞེས་པའི་མཚན་ཡོངས་སུ་གྲགས་པ་སྒྲ་སྒྱུར་གྱི་རྒྱལ་པོ་ལོ་ཙཱ་
བ་ཆེན་པོའི་མཛད་པ་རྣམ་ཐར་ཟུར་ཙམ་སྤྲོད་པ་ལ་འདིར། སྣང་བྱེད་བདག་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 43
གི་རྨོངས་པས་ནོར་འཁྲུལ་དག་མཆིས་སྲིད། རྩ་གསུམ་དམ་ཅན་རྒྱ་མཚོར་
བཤགས་ཤིང་། མཐོང་ཐོས་དྲན་རེག་ཆོས་ཉིད་བདེན་པས་རྗེ་ཉིད་ཀྱིས་རྗེས་
སུ་འཛིན་པའི་རྒྱུར་གྱུར་ཅིག།
དེ་ཡང་བྱང་ཕྱོགས་གངས་རི་རྭ་བས་བསྐོར་བའི་བསིལ་ལྡན་བོད་
ཀྱི་ཡུལ་དབུས་གཙང་རུ་བཞིར་གྲགས་པའི་ལྟེ་བ་ལྷ་ས་ནི། མདོ་རྒྱུད་དུ་མ་
ནས་རིགས་གསུམ་མགོན་པོའི་གདུལ་ཞིང་དུ་ལུང་བསྟན་པ་བཞིན། སྤྱན་
རས་གཟིགས་ནི་ཆོས་ཀྱི་རྒྱལ་པོ་སྲོང་བཙན་སྒམ་པོ ར་སྤྲུལ་ལོ། །ཕྱག་ན་
རྡོ་རྗེ་ནི་དེའི་བློ ན་པོ་རིག་པ་ཅན་མགར་ལ་སྤྲུལ་ཏེ། ལྷ་མོ་ཁྲོ་གཉེར་ཅན་གྱི་
རྣམ་འཕྲུལ་རྒྱ་ནག་ནས་རྒྱལ་པོའི་སྲས་མོ་ཀོང་ཇོ་དང་། རྗེ་བཙུན་སྒྲོལ་མའི་
རྣམ་འཕྲུལ་བལ་པོའི་རྒྱལ་པོའི་སྲས་མོ་བཛྲ་མུ་ཏིའམ་བལ་བཟའ། ཆོས་རྒྱལ་
གྱི་བཙུན་མོར་གདན་དྲངས་པའི་རྟེན་འབྲེལ་ཐབས་མཁས་མཛད་དོ།། འཇམ་
པའི་དབྱངས་ནི་བློན་པོ་ཐུ་མི་སཾ་བྷོ་ཊར་སྤྲུལ་ཏེ། རྒྱ་གར་གྱི་ཡི་གེ་ལ་དཔེ་མཛད་
དེ་བོད་ཡིག་རིག་གནས་ཀྱི་བསྟན་བཅོས་སུམ་རྟགས། སྙན་ངག །སྡེབ་སྦྱོར།
མངོན་བརྗོད། ཟློས་གར། ཚད་མ། སྒྲ་ལ་སོགས་པའི་དཔེ་ཆ་མང་པོ་གསར་
རྩོམ་མཛད་དེ། སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པའི་སྲོལ་
བཟང་གཏོད་པར་མཛད་སྐབས། ལྷ་སའི་འཕྲུལ་སྣང་གི་གཙུག་ལག་ཁང་གིས་
གཙོས་པའི་མཐའ་འདུལ་ཡང་འདུལ་གྱི་ལྷ་ཁང་བརྒྱ་རྩ་བརྒྱད་སོགས་གྲངས་མེད་
བཏབས་ཏེ། འགྲོ་དོན་གདུལ་བྱ་མཐའ་ཡས་པ་བྱུང༌། །
ཆོས་རྒྱལ་དེའི་གདུང་བརྒྱུད་རྒྱལ་པོ་ཁྲི་ལྡེ་བ་བཙུན་བརྟན་ལ་སྲས་
ཁྲི་སྲོང་ལྡེའུ་བཙན་ཞེས་ཡབ་མེས་ཀྱི་མཚན་གཅིག་ཏུ་བསྡོམས་པ་ཞིག་བསམ་



44
མཁའ་འགྲོ་དང་བཻ་རོའི་རྣམ་ཐར།
ཡས་སུ་ཆུ་རྟ་ལོར་འཁྲུངས། དགུང་ལོ་བཅུ་བདུན་པར་ཆོས་ཀྱི་ཐུགས་བསམ་
ཤར་ཏེ། རྒྱ་གར་ནས་མཁན་པོ་བོ་དྷི་ས་ཏཱ། སངས་རྒྱས་གཉིས་པ་མཧཱ་གུ་
རུ་པད་མ་འབྱུང་གནས་སྤྱན་དྲངས། དཔལ་གྱི་བསམ་ཡས་བཞེངས།
དེ་ནས་རྒྱ་གར་ན་བཞུགས་པའི་དམ་པའི་ཆོས་རྣམས་མ་ལུས་པར་བོད་
དུ་བསྒྱུར་བའི་ཐུགས་དགོངས་ཤར། བོད་ཕྲུག་རྣམས་བསྡུས་ཏེ་སྒྲ་བསླབ་པས།
བོད་ཕྲུག་ལྕེས་མ་ལྕོགས་ནས་འབོད་མ་ཤེས་པར། ན་མོ་བུདྡྷ་ཡ་ལ། མ་མོ་
སྦུབ་པ་ཡང་དང་། ན་མོ་དྷརྨ་ཡ་ལ། མ་མོ་དྷང་མ་ཡ་དང་། ན་མོ་སང་གྷ་ཡ་
ལ༑ མ་མོ་ཤྲཱི་གྷ་ཡ་སོགས་ཟེར་ཏེ་མ་ཤེས་པས། རྒྱལ་པོ་ཐུགས་མུག་བཤུམ་
ཞིང་སློབ་དཔོན་ཆེན་པོར་གསོལ་པ།
ཀྱེ་སློབ་དཔོན་ཆེན་པོ་ལགས། བདག་ཆོས་སྐྱོང་རྒྱལ་པོར་ཁས་འཆེ་
བས།. སངས་རྒྱས་གཉིས་པ་ཁྱེད་ཀྱིས་གཙོས་པའི་སྐྱེས་ཆེན་མང་པོ་སྤྱན་དྲངས།
དཔལ་གྱི་བསམ་ཡས་བཞེངས། བསམ་ཡས་བརྩིགས་པ་མི་འདྲ། རང་བཞིན་
བཞེངས་པ་འདྲ། བསོད་ནམས་ཞིང་མཆོག་བླ་མེད་འདིར། །དམ་པའི་ཆོས་
ནི་ཡོང་དོ་ཅོག །བསྒྱུར་ཞིང་འཆད་ཉན་སྲོལ་གཏོད་སྙམ། །འོན་ཏེ་བོད་
ཕྲུག་ལྕེ ་ནི་ཐུག །འབོད་པའི་སྒྲ་ཡང་མི་ལྕོགས་ན། །སྒྲ་ནི་ཇི་ལྟར་བསྒྱུར་
ཐུབ་པ། །སློབ་དཔོན་ཆེན་པོས་ལུང་སྟོན་མཛོད། ཅེས་སོགས་ཞུས་ཤིང་
མང་དུ་བཤུམས། ཕྱག་ཀྱང་དབུ་ཐོད་བུད་བུད་བཙལ།
མཧཱ་གུ་རུས་བཀའ་སྩལ་པ། མངའ་བདག་ཐུགས་ངལ་སྐྱུངས་མཛོད་
གསོལ། །ཆོས་རྒྱལ་སྲོང་བཙན་སྒམ་པོའི་དུས། །ཆོས་བློན་ཐུན་མི་སཾ་བྷོ་
ཊ༑ ༑བོད་ཡིག་བྱེད་པོའི་ཟློས་གར་ནི། །སྟོན་པའི་ཉེ་གནས་ཀུན་དགའ་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 45
བོ༑ ༑ཚེ་འཕོས་ལོངས་སྐུའི་ཞིང་ཉུལ་ཏེ། །ད་ལྟ་གཙང་གི་ཉེ་མོ་རུ། །ཐོན་
མི་ཉིད་དང་རི གས་རུས་གཅིག །ཕ་མ་རྒན་རྒོན་གཉིས་ཀྱི་བུ། །གན་ཇག་
ཐང་ཐ་ཞེས་བྱ་བ། །ལོ་བརྒྱད་ལོན་པའི་བྱིས་པ་དེ། །རྒྱལ་པོས་ཁུག་ན་སྒྲ་
སྒྱུར་གྱི། །རྒྱལ་པོ་ཉིད་དུ་ཐེ་ཚོམ་མེད། །ཅེས་ལུང་བསྟན་མཛད་པ་ལྟར་
མངའ་བདག་ཁྲི་སྲོང་ལྡེའུ་བཙན་ཉིད་ཡུལ་དེར་བྱོན། །ཞིང་ཁར་ཕྲུག་གུ་
ཐལ་སྐྱ་ཞིག་བོང་བུར་བཞོན་ནས་བྱུང་བ་ལ་མངའ་བདག་རྗེས། ཡུལ་འདིར་
ལུང་བསྟན་པའི་བུ་དང་ཕ་མ་ཨེ་ཡོད་དམ། ཕྲུག་གུ་འདི་ལ་འདྲི་ན་ཤེས་སྙམ་
སྟེ ་གསུངས་པ་ནི། །
འོ། ཁོ་དེ། བུ་ཆུང་། ཧའོ། ཞེས་ལན་བྱུང་། ཁྱོད་འདི ར་ཤོག་
དང་གཏམ་ཞིག་འདྲི་གྱི་ཡིན། ཁོས་ཞུས་པ། ཁྱེད་རང་རྟ་ལ་བཞོན་འདུག།
སྲབ་ཀྱང་གདའ་བས་སྲབ་ཁ་བསྒྱུར་ལ་འདིར་བྱོན་ཞིག །ང་ཡི་བོང་བུ་ལ་སྲབ་
མེད་པས་ཁ་ལ་མི་ཉན་མོད། ཅེས་ཞུས་པས་རྒྱལ་པོས། དེ་ནི་བདེན་དགོངས་
ཏེ༑ ཆི བས་ཁ་བསྒྱུར་ནས་ཁོ་བོའི་མདུན་དུ་བྱོན་ནས་ཆི བས་སྟེ ང་ནས་
གསུངས་པ། བུ་ཁྱོད་བོང་བུ་ལས་འབོབ་ལ་ངའི་མདུན་དུ་ཤོག་དང་། ཁོས་
ཞུས་པ། ངའི་བོང་བུ་ལ་སྒ་སྲབ་ཡོབ་ཀྱང་མེད་པ་ཁྱེད་ཀྱིས་མཐོང་བ་ལྟར་
ཡིན་ལ། འབབ་མི་བདེ ་ཁྱེད་རང་གི་རྟ་ལ་ཡོབ་གཉིས་ཆ་སྒྲིག་འདུག་པས།
ཁྱེད་ཉིད་སྔར་འབོབ་ལ་འདི ར་གཤེགས་ཤིག་ཞུས། མངའ་བདག་གིས། དེ་
ཡང་བདེ ན་དགོངས་ཏེ་ཆི བས་པ་ལས་བབས་ནས་རྡོ་ཞིག་ཁར་བཞུགས་ཏེ།
ད་ཁྱོད་ཤོག་དང་གསུངས་པས། བུ་དེ་ལམ་སེང་ཕགས་མཆོངས་ཏེ་སྐུ་
མདུ ན་དུ་ཕྱིན། རྒྱལ་པོས། ང་རྒྱལ་པོ་ཡིན་པས་ཕྱག་འཚོལ་གསུངས།



46
མཁའ་འགྲོ་དང་བཻ་རོའི་རྣམ་ཐར།
ཁོས་ཞུ ས་པ་ནི ། ངས་སྔར་ཕྱག་བཙལ་མ་མྱོང་བས་མི་ཤེས། ཁྱེད་ཀྱིས་
སློ བས་དང་། ཞུས་པས།
རྒྱལ་པོས་ཁྱོད་བདེན། གྲོང་གསེབ་པས་ཅི་ལ་ཤེས། གསུངས་ཤིང་།
ཉིད་བཞེངས་ཏེ་ཁོ་ལ་ལན་གསུམ་ཕྱག་བཙལ་ཏེ། འོ་འདི་ལྟར་འཚལ་དགོས་
གསུངས་པས། ཁོ་ན་རེ། འོ་དེ་ཀ་རྟེན་འབྲེལ་ལེགས་བྱུང་། ཕྱག་ཁྱེད་
ཀྱིས་མཛད་པས་ངས་ལེན་ཚར། དེ་ཀས་ཆོག་བྱས་ན་ཁོ་ཕྱག་མ་བཙལ་བར་
ཀེར་རེ་ལང་ནས་བསྡད་དོ། །མངའ་བདག་ཞལ་སྐྱེངས་ཀྱང་བྱ་ཐབས་བྲལ་
ཏེ་རེ་ཞིག་ལུས། །དེ་ནས་གསུངས་པ། ཁྱོད་སུའི་བུ་ཡིན། དྲིས་པས། ཁོས་
ང་ཕ་མའི་བུ་ཡིན། ཞུས། རྒྱལ་པོས་གུ་རུས་ལུང་བསྟན་པའི་ཕ་ཡི་མིང་
ནས་འབོད་དེ་བ་གོར་ཤེས་སམ་གསུངས། འོ་ཤེས་ངའི་ཕ་ཡིན་ཞུས། འོ་
ན་སྣང་ས་དཀར་རྒྱན་ཤེས་སམ་གསུངས། ཤེས་ཤེས། ང་ཡི་ཨ་མ་ཡིན་
ཞུས། འོ་ན་ད་ལྟ་གར་ཡོད། གསུངས། བུས་ནང་དུ་ཡོད་ལས་ཆེ། ཞེས་
ཞུས་སོ།།
མངའ་བདག་གི་དགོངས་པ་ལ། མ་ཧཱ་གུ་རུས་ལུང་བསྟན་པའི་བུ་
དེ་འདི་རང་ཡིན་འདུག་དགོངས་ནས་དྲིས་པ་ནི། ཁྱོད་རང་གི་ཡུལ་གང་ཡིན་
གསུངས། ཆོས་དབྱིངས་སྟུག་པོ་བཀོད་ཡིན་ཞུས། མིང་ལ་ཅི་ཟེར་གསུངས།
རྣམ་པར་སྣང་མཛད་དོ། ཞུས། སྔགས་སུ་བཻ་རོ་ཙ་ནའོ། ཆོས་རྒྱལ་ཤིན་
ཏུ་ཐུགས་མཉེས་ནས། འོ་ན་ཁྱོད་ཀྱིས་ངེད་ཕ་མ་ཡོད་སར་འཁྲིད་དམ།
གསུངས་པས། བུས་འཁྲིད་ཆོག་གདོང་། ཞེས་འགྲོ་བ་བསྐུལ། རྒྱལ་པོས་
ཆིབས་བཅིབས། ཁོས་བོང་བུ་བཞོན། ཁང་པར་བོང་བུ་རྒྱུགས་བཞིན་སོང་



)4A
སྒྲ་སྒྱུར་གྱི་རྒྱལ་པོ་བི་རོ་ཙ་ན། 47
སྟེ་སླེ བས། ནང་དུ་སྤྱན་དྲངས་ཏེ་བཞུགས་སུ་གསོལ། སུ་ཡང་མི་འདུག་
ན་གར་སོང་གསུངས། ཡོད་ད་ཡོད་དེ་ཕ་ནི་གཏམ་འཚོལ་དུ་སོང་། མ་ནི་
མིག་འཚོལ་དུ་སོང་། ཞེས་ཞུས་པས། རྒྱལ་པོར་ཐུགས་དགོངས་འཁོར།
འདི་ཅི་ལབ་པ། གཏམ་འཚོལ་བ་སྲིད་དེ་མིག་འཚོལ་ནས་བརྙེ ད་མི་སྲིད།
ཐུགས་བསམ་རྒྱ་མཚོར་དབུ་གཏིང་བརྗེ་བ་བཞིན་རེ་ཞིག་བཞུགས་པས། མ་
དེས་སྣུ མ་ཞིག་ཁྱེར་ནས་བཏོལ་བྱུང་བས། འོ་ཨ་མ་རང་གི་མིག་དེ་འདིར་
ཞོག་དང་། སྔར་མ་མཐོང་བའི་མི་ཡི་དབང་པོ་མཇལ་རྒྱུ་ཡོད་བྱས་པས། མ་
དེས་སྣུམ་དེ་བླུག་ནས་སྒྲོན་མེ་སྤར་བྱུང་བས། ཆོས་རྒྱལ་མཇལ་བས་འཇིགས་
པ་དང་བཅས་ཕྱག་བཙལ། དེ་ནས་ཕ་དེ་ཆང་གིས་སྣོད་གང་བ་ཞིག་ཁྱེར་ནས་
སླེབས་བྱུང་བས།
བུ་དེས། འོ་ཕ་པས་གཏམ་འདི་དྲོངས་དང༌། སྙན་པའི་སྒྲ་ཞིག་
དེ་ནས་ཐོས་རྒྱུ་ཡོད། ཅེས་བྱས་པས། ཕ་དེས་ཀྱང་ཕྱག་བཙལ། ཆང་དེ་
རྒྱལ་བློན་སྐུ་འཁོར་ལ་དྲངས་ཏེ་གུས་པས་ཞེ་ས་དང་བཅས་གསོལ་པ། མངའ་
བདག་རྒྱལ་པོ་ཆེན་པོ་ལགས། བཟོད་པར་གསོལ་ལོ། །བདག་ནི་ཉམས་
དམའ་ཞིང་དུལ་བར་གནས་པའི་ཁྱིམ་དུ་མི་དབང་རྒྱལ་པོ་ཅི་ཕྱིར་བྱོན། ནོངས་
པ་དག་ནི་མ་མཆིས་སོ། །མཆིས་ན་བཟོད་པར་གསོལ་ཞེས་གསོལ་ཏོ།།
རྒྱལ་པོས་གསུངས་པ། ཁྱིམ་བདག་ཁྱོད་སྐྲག་པར་མ་བྱེ ད་ཅིག
ནོ ངས་པ་ཁྱོད་ལ་འགའ་མ་མཆིས། འོན་ཏེ་ང་ཡིས་འདི ར་འོངས་དོ ན་ནི །
ཁྱོད་ཀྱི་བུ་འདི་ལེན་དུ་འོངས་པ་ཡིན། འདི་ང་ལ་བྱིན་ཅིག །ཅེས་གསུངས་
པས་རྒན་རྒོན་ཕ་མ་གཉིས་སྡུག་བསྔལ་གྱིས་བུ་གཅིག་པུ་འདི་དང་ཕྲལ་དོགས་



48
མཁའ་འགྲོ་དང་བ་རོའི་རྣམ་ཐར།
ནས་ངུ་བཞིན་ཞུས་པ། ཆོས་རྒྱལ་ཆེན་པོ། ངེད་ཤི་ཕ་མ་གཉིས་ཀྱི་བློ་གཏད་
པའི་སྙིང་ནི་འདི་ལགས་པས། འདི་ཕུལ་ནས་གསོན་པའི་འོད་མེད་མོད།
བཀའ་བཙན་པས་ཕུལ་རུང་ལོ་ནི་བརྒྱད་ལས་མ་ལོན། འདི་ཅི་བྱེད་ཞབས་
ཞུ་ཡང་འོང་མི་སྲིད་དོ། །ཞེས་ཞུས། རྒྱལ་པོས། ལོ་ན་ཆུང་བས་སྐྱོན་
མེད། འདི་ཁྱེར་ནས་ལོ་ཙཱ་སློབ་པ་ཡིན། ཨོ་རྒྱན་སངས་རྒྱས་གཉིས་པའི་
བཀའ་བཞིན་འདི ར་བརྙེ ད་ན། མ་ཁྲིད་ཀ་མེད་ཡིན་ལ། ཁྱེད་ཡབ་ཡུམ་
གཉིས་ཀྱང་ལྷན་དུ་གདོང་། ཕ་མའི་སྐྱིད་སྡུག་ང་རས་ཤེས། བུ་འདི ར་ལོ་
ཙཱ་བསླབས་ནས་རྒྱ་གར་དུ་བརྫང་སྟེ། དམ་པའི་ཆོས་ཀྱི་སྒྲོན་མེ་བོད་མུན་
པའི་གླི ང་དུ་སྤོར་བ་ཡིན། ཞེས་གསུངས་ཏེ། ཡབ་ཡུམ་སྲས་བཻ་རོ་ཙ་ན་
འཁྲིད་དེ་བསམ་ཡས་སུ་བྱོན་པའི་ལེའུ་སྟེ་དང་པོའོ།།
ལོ་ཙཱ་བསླབས་ཏེ་དམ་པའི་ཆོས་འཚོལ་དུ་རྒྱ་གར་ལ་བརྫངས་པ།
དེ་ནས་ཆོས་རྒྱལ་ཁྲི་སྲོང་ལྡེའུ་བཙན་གྱིས་བུ་ཆུང་ལོ་བརྒྱད་པ་གན་ཇག་ཐང་
ཐ་འཁྲིད་དེ་བྱོན། སློ བ་དཔོན་ཆེན་པོའི་སྤྱན་སྔར་ཕྱག་བཙལ་བྱིན་རླབས་
ཞུས་པས། མཧཱ་གུ་རུས། ལེགས་སོ། །བུ་འདི ས་ལོ་ཙཱ་ཕུལ་ཕྱིན་པ་ཤེས་
ཤིང་བསྟན་པ་ཉིན་མོར་བྱེད་པ་འོང་བས་རྒྱལ་པོའི་གཟིམས་དཔོན་བྱེད་ཅིང་
ཆོས་སློབ་གསུངས། ཟས་དཀར་གསུམ་མངར་གསུམ་གྱིས་ལོ་གསུམ་གསོས་
ཤིང་འཇམ་པའི་དབྱངས་ཀྱི་སྒོམ་བཟླས་བྱེ ད་དུ་བཅུག་པའི་འཇམ་པའི་
དབྱངས་ཞལ་གཟིགས། མཁྱེན་པའི་ཡེ་ཤེས་ཀྱི་བྱིན་རླབས་སྙིང་ལ་ཞུགས།



སྒྲ་སྒྱུར་གྱི་རྒྱལ་པོ་བི་རོ་ཙ་ན། 49
རིག་རྩལ་ཕྱོགས་མེད་དུ་རྒྱས་པ་བྱུང་། དེ་ནས་སྒྲ་བསླབ་ཅིང་། མཁན་པོ་
བོ་དྷི་ས་ཏྲ་ལས་རབ་ཏུ་བྱུང་བའི་དང་པོར་མཛད། སངས་རྒྱས་གཉིས་པོ་
མཧཱ་གུ་རུ་ལས་སྨིན་གྲོལ་ཟབ་ལ་རྒྱ་ཆེ་བ་ནོད་ནས་བསྐྱེད་རྫོགས་ཀྱི་ཉམས་
ལེན་གནད་དུ་བསྣུན་པས་རྣམ་པར་སྨིན་པའི་ལུས་ལ་སྒྱུ་མ་ལྟ་བུའི་ཏིང་ངེ་
འཛིན་གྱི་རྒྱས་ཐེབས་པས། ལྷག་པའི་ལྷ་ཡི་སྐུ་དང་གཉིས་མེད་སྣང་སྟོང་
གི་རྟོགས་པ་ལུས་ལ་ཤར་བས། སྤྲུལ་བསྒྱུར་སོགས་ལ་དབང་ཐོབ་གྲགས་སྟོང་
སྔགས་ཀྱི་བཟླས་བརྗོད་འབྱུང་འཇུག་རླུང་གི་རྒྱུ་བ་ནཱ་དར་དྭངས་པས། བརྗོད་
མེད་ཀྱི་ནུས་པ་ངག་ལ་ཞུགས་ཏེ་བརྗོད་པ་ཀུན་གྱི་གཞི་ལས་འགགས་པ་མེད་
པའི་རང་སྒྲ་ཇི་སྙེད་ཆོས་ཚིག་ཏུ་བསྣོས་ཏེ། འཆད་རྩོད་རྩོམ་ལ་ཐོགས་པ་
མེད་པའི་སྤོབས་པ་དང་སྒྲ་རིགས་ཀུན་ལ་མཁས་པ་དམ་པའི་ཆོས་དུ་མ་བསྒྱུར་
བའི་སྒྲ་སྒྱུར་ལོ་ཙཱར་གྱུར། ཡེ་ཤེས་ཀྱི་རྒྱུ་བ་རི ག་སྟོང་ཆོས་ཉིད་དུ་འདྲེས་
པས་བསམ་མི་ཁྱབ་པའི་ངོ་བོ་འདུས་མ་བྱས་པའི་ལྷན་སྐྱེས་ཡེ་ཤེས་རང་ཞལ་
དང་མཇལ།
ཇི་ལྟ་བའི་གནས་ལུགས་མངོན་པར་རྫོགས་པའི་དཔལ་མཧཱ་གུ་རུའི་
ཐུགས་ཀྱི་དོན་དབང་དུས་གསུམ་འབྲལ་བ་མེད་པར་སྙིང་དབུས་སད་དེ་ཕྱག་
རྒྱ་ཆེན་པོའི་འོད་གསལ་དུ་བྱང་ཆུབ་པའི་ངང་ནས། མཁྱེན་བརྩེ་ཐུགས་རྗེ་
ཚད་མེད་པའི་ཡོན་ཏན་ཕུན་སུམ་ཚོགས་པ་དང་ལྡན་ཚེ། དགུང་གྲངས་བཅུ་
དྲུག་པར་ཕེབས་ཡོད་ལ། སྐབས་དེ ར་ཆོས་རྒྱལ་ཆེན་པོའི་ཐུགས་དགོངས་
ལྟར་རྒྱ་གར་དུ་དམ་པའི་ཆོས་གདན་འདྲེན་པ་དང་བོད་དུ་སངས་རྒྱས་ཀྱི་བསྟན་
པ་རིན་པོ་ཆེ་དར་ཞིང་རྒྱས་པར་བྱེད་པའི་ཆེད་དུ་བོད་ཕྲུག་རྣམས་རྒྱ་གར་



50 མཁའ་འགྲོ་དང་བེ་རོའི་རྣམ་ཐར།
དུ་བརྫང་བར་མཛད་པའི་སྟ་གོན་མཛད་དེ་ཚོགས་འདུ ས་ཆེན་པོར་བཀའ་
སྒྲོགས་པ་ནི ། བོད་མུན་པའི་གླིང་དུ་དམ་ཆོས་ཉི་ཟླ་ཤར་བ་སྐབས་སུ་བབས་
པས་བོད་འབངས་དད་གུས་སྤྲོ་གསུམ་གྱིས་རང་རང་སོ་སོའི་བུ་ཕྲུག་ན་གཞོན་
དབང་པོ་ལ་སྐྱོན་མེད་པ་རི ག་པ་ཆེ་ཞིང་བརྩོན་འགྲུས་ལྡན་པ་དགེ་བ་ལ་
འབུངས་འདོད་ཅན་རྣམས་རྒྱ་གར་དུ་རྫོང་དགོས་ན་ཁས་ལོངས་ཤིག །ཅེས་
མཐོན་པོའི་སྐད་ཆེན་པོས་ཡང་ནས་ཡང་དུ་ཁྲོམ་དམར་ནག་དེར་འབྲུག་ལྟར་
བསྒྲགས་ཀྱང་། མི་རྣམས་ཤབ་ཤུབ་ཕན་ཚུན་ཟེ ར་རས་བཏང་བ་ནི། རྒྱ་
ཚད་པ་ཆེ། ལམ་ཤུལ་ཐག་རིང༌། མི་བོད་སྐད་མི་གོ །ཟས་མངར་སྐྱུར་
མང་། དགྲ་གཅན་གཟན་མང་། སྦྲུལ་དུག་ཅན་ཡོད། ས་ཐང་རྒྱ་ཆེ། གཏིང་
རྒྱ་མཚོར་ཉེ། དེ་འདྲའི་སར་སོང་ནས་སླར་ལོག་པ་མི་སྲིད། དེ་ཕྱིར་བཟོད་
པར་གསོལ། འགྲོ་མཁན་གྱི་བུ་ཡང་མི་འོང་ལ། གཏོང་ཕོད་པ་ཕ་མ་ཡང་
མེད་ལགས། ཞེས་ཐམས་ཅད་མགྲིན་གཅིག་གིས་གསོལ་བས་ན། ཚོགས་
པ་དེའི་དབུས་ན་བེ་རོ་ཙ་ན་ཉིད་བཞེངས་ཏེ། སངས་རྒྱས་གཉིས་པ་སློབ་དཔོན་
ཆེན་པོར་ཕྱག་འཚལ་ནས་གསོལ་པ།
ཆོས་རྒྱལ་ཆེན་པོའི་བཀའ་ནི་གསེར་གྱི་ཐིགས་པ་དང་འདྲ་བས་སྐལ་
བར་ལྡན་པ་ཁོ་པོ་ཅག་གིས་ཐོབ་པ་འདི་སྤྱི་བོའི་གཙུག་ཏུ་ཞུ། ཁྱེད་འབངས་
ཤེས་རྨོངས་རྣམས་བསམ་བློ་མི་ཐོངས་པར་ཅལ་ཅོལ་ཁ་བཤད་ཆུའི་ཝུ་བ་དང་
འདྲ་བས་ཅི་ཞིག་བྱེད། ད་རེས་སྤྱིར་མི་ལུས་ཐོབ་པ་སྲིད་མཐའ་ཙམ་ལ། དམ་
པའི་ཆོས་དང་མཇལ་བ་ནི་དེ་བས་དཀའ་ཡང་། བསྐལ་པ་མང་པོའི་བསོད་
ནམས་བསགས་པ་ལས་བརྒྱ་ལ་ལན་གཅིག་གི་མི་ལུས་ཐོབ་པ་མ་ཟད་སངས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 51
རྒྱས་དངོས་དང་མཇལ་བའི་སྐབས་འདིར་ཆོས་སྐྱོང་རྒྱལ་པོའི་བཀའ་ལས་མི་
འདའ་བར་བདག་ནི་སྒོ་གསུམ་དམ་པའི་ཆོས་འཚོལ་བ་ལ་འབུལ་གྱི། ཁོ་
བོ་དང་མཉམ་དུ་གྲོགས་གཞོན་ནུ་རྣམས་ཐོན་ཆོག་མཛོད་ཅིག །ཅེས་ཁྲོམ་
དཀྱིལ་དུ་གསུང་སྐད་ཆེན་པོས་གསུངས་པས། ལོ་ཙ་བེ་རོ་ཉིད་ཀྱི་གྲོགས་
པོ་གཙང་ལེགས་གྲུབ་ཧོབ་ལངས་ནས། གྲོགས་པོས་གསུངས་པ་མཆོག་ཏུ་
བདེན། རྒྱ་གར་རྣ་བས་ཐོས་ན་ཡང་འཕགས་པའི་ཡུལ་སངས་རྒྱས་བྱོན་པའི་
ཞིང་ཡིན་པས། མཇལ་བར་ཅིས་མི་སྤྲོ། སྤྱིར་ཆོས་རྒྱལ་ཆེན་པོའི་བཀའ་
དགོངས་སྒྲུབ་པས། སྒོས་སུ་དྲིན་ཆེན་ཕ་མའི་དྲིན་གཟོ་བ་དང་། ཁྱད་པར་
རང་རེ་བོད་ཀྱི་གླི ང་འདི ར་དམ་པའི་ཆོས་གནད་འདྲེན་པའི་སྐལ་བ་བདག་
ཅག་ལ་ཡོད་པའི་ལུང་བསྟན་ཟབ་མོ་སངས་རྒྱས་གཉིས་པའི་བཀའ་ལ་བསླུ་
བ་མེད་པས་སྙིང་གི་དཀྱིལ་དུ་བཅངས་ཏེ། ད་ལྟ་འགྲོ་ཡང་ཐོན་ཆོག་ཡིན་
ལགས། གྲོགས་གཞོན་ནུ་སུ་འབྱོར་འདོད་ཡོད་པ་ཀུན་ངེད་མཆེད་གྲོགས་
གཉིས་དང་མཉམ་དུ་བསྐྱོད་གྲབས་མཛོད་ཅིག །ཅེས་བསྒྲགས་ཀྱང་། ཤབ་
ཤབ་ལྔ་ལྡི ར་མང་ཙམ་ལས་སུ་ཡང་ལངས་མཁན་མ་བྱང་བས། ཐོག་མའི་
སྐབས་འདི ར་ཁོང་གཞོན་ནུ་གཉིས་ཆོས་རྒྱལ་ཆེན་པོས་ཕྱག་གཡས་གཡོན་
གྱིས་བཟུང་ནས། མགོ་ལ་ཕྱག་གིས་བྱམས་བྱམས་མཛད་ཅིང་གསུངས་པ།
བུ་སྐལ་ལྡན་འདི་གཉིས་ད་རེ་རྒྱལ་བ་ཡིན། འདི་གཉིས་རྒྱ་གར་དུ་རིན་ཆེན་
གསེར་གྱི་སྐྱེས་བཟང་པོ་དང་བཅས་བརྫང་བ་ཡིན། །
ནམ་ཞིག་དམ་པའི་ཆོས་ཐོབ་ནས་བོད་འདིར་ལོག་པའི་དུས་སུ་ཞབས་
འོག་གི་རྡེའུ་བཏོན་ནས་དབུ་ལ་ཁུར་བ་ལྟར་ངེད་རྒྱལ་པོའི་མཆོད་གནས་སུ་



52
མཁའ་འགྲོ་དང་བཻ་རོའི་རྣམ་ཐར།
བཀུར་བ་ཡིན། མཐོན་པོའི་ཁྲི་ལ་བཞུགས་སུ་གསོལ་ཏེ་དམ་ཆོས་སྨིན་གྲོལ་
ཟབ་མོ་ཞུ་བ་ཡིན། དེའི་ཚེ་དམ་པའི་ཆོས་ཀྱི་ཆེ་བ་འདོན་པས་ཧ་གོ་དོན་རྟོགས་
པའི་དུས་ཤིག་ལོས་ཡོང་། དེ་ལྟ་བས་ན་ད་རུང་ཡང་ཕྲུག་གུ་གཞོན་ནུ་གཞན་
དག་ཡོད་ནའང་ཐོན་ཤོག །གསུངས་ཀྱང་དུས་དེར་ཁོང་གཉིས་ལས་མ་བྱུང་།
དེ་ནས་བསམ་ཡས་རྟ་མགྲིན་གླིང་དུ་སངས་རྒྱས་གཉིས་པས་བྱིན་རླབས་དབང་
བསྐུར་ལུང་བསྟན་གནས་སྨིན་མཛད་ནས། དེ་རིང་འདི ར་ཉོལ་ལ་རྨི་ལམ་
སྒུགས་ཤིག་བཀའ་བསྩལ་ཏོ། བཻ་རོ་ཙ་ནར་རྨི་ལམ་དུ། ཉི་ཟླ་གཉིས་གནམ་
དུ་ལྷན་ཅིག་ཤར་བ་ལས་ཟླ་བ་ཅུང་སྔོན་ལ་ཤར་ནས་སྒྲ་གཅན་འཛིན་གྱིས་
བསྒྲིབས་ཤིང་། ཉི་མ་ཤིན་ཏུ་འབར་བའི་འོད་དང་ཟེར་གྱིས་སྟོང་གསུམ་
ཁྱབ་པར་གསལ་བ་སོགས་རྨིས་པས། གཙང་ལེགས་གྲུབ་ལ་ཅུང་ཟད་བར་
ཆད་ཀྱི་ངོ་འདུག་པས། རྒྱ་གར་དུ་བླ་མའི་བཀའ་བཞིན་སྒྲུབ་ན་སེལ་ལོ། ཞེས་
གསུངས་ཏེ། དམ་རྫས་སྲུང་འཁོར་དང་ལམ་ཆས་ལེགས་པ། ཆོས་འཚོལ་
བའི་རིན་ཆེན་དང་པོ་ཕོན་ཆེ་བཅས་བསྐུར་ཏེ་བརྫངས་སོ། །ལོ་ཙཱ་བསླབས་
ཏེ༑ ཆོས་འཚོལ་རྒྱ་གར་དུ་རྫོང་པ། རྣམ་ཐར་རྡོ་རྗེ་སྙིང་པོའི་སྲོག་ཤིང་
ལས་ལེའུ་གཉིས་པའོ།།
རྒྱ་གར་དུ་བྱོན་པ་དང་ཉུལ་ལེས་ཟིན་ཏེ་དོང་དུ་སྐྱུར་བ།
དེ་ནས་བི་རོ་ཙ་ན་དང་གཙང་ལེགས་གྲུབ་གཉིས་ཀ་ཆོས་རྒྱགས་མཐུན་རྐྱེན་
སོགས་ཉེར་སྤྱད་ཕྲན་བུ་རྣམས་ལེགས་པར་གཉར་ཆག་བཅས་ཁུར་ཤིང་རེ་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 53
རེ་སྐུ་རྒྱབ་ཏུ་བཞེས་ནས་དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་གི་རྟ་མགྲིན་གླིང་ནས་དག་ཐོན་བགྱིས་ཏེ། རིམ་པར་བྱོན་
བྱོན་པས་བོད་ཀྱི་ས་ལམ་ཆོད་ནས་རྒྱ་གར་གྱི་ས་མཚམས་བརྟོལ་བའི་ཚེ། ལམ་
སྲུང་པས་གསེར་འཕྲོག་གི་དོགས་པས་བེ་རོ་ཙ་ནས་གཙང་ལེགས་གྲུབ་ལ་
གསུངས་པ། ད་རང་རེ་གཉིས་འདི་བཞིན་འགྲོ་ན་ལམ་སྲུང་པས་སྙད་འཚོལ་
གྱིས་གསེར་འཕྲོག་ཉེན་ཆེ་བས། སྤྲུལ་འགྱུར་གྱིས་འགྲོ་བར་རིགས། དེ་
ལྟར་བྱའོ་ཞེས་རྣམ་གཉིས་ཀྱིས་མཧཱ་གུ་རུར་གསོལ་བ་ཕུར་ཚུགས་སུ་བཏབ་
སྟེ ༑ རྫུ་འཕྲུལ་གྱིས་གཙང་ལེགས་གྲུབ་བྱེའུ་ཞིག་ཏུ་སྤྲུལ། བཻ་རོ་ཙ་ན་སྤྲང་
པོ་ཞིག་གིས་ཆོས་ཀྱིས་བྱོན། ལམ་སྲུང་པས་བཀག་པ་ན། གྲོགས་པོ་ངེད་
རྒྱ་གར་འཕགས་པའི་ཡུལ་གྱི་གནས་ཆེན་ཁྱད་པར་ཅན་མཇལ་འདོད་ཀྱིས།
ས་འདོམ་གང་གདན་དུ་བཏིང་། གནམ་སྔོན་མོ་ཐོག་ཏུ་ཁུར་ནས་ས་ཐག་
རིང་ལམ་ལ་ངལ་དུབ་ཀྱིས་གདུང་བཞིན་ཡོང་བས། ཁྱེད་རྒྱ་གར་མི་ཆོས་
ལ་དཀར་བས། བྱམས་སྙི ང་རྗེ་རང་རྒྱུད་ལོས་གཏམས་པ་ཞིག་ལགས་ན།
སྤྲང་པོ་མ་བཀག་ཐོངས་མཛོད་དགེ་བའི་འབྲས་བུ་བསོད་ནམས་ཆེན་པོ་ཁྱེད་
ལ་འཐོབ་པར་འགྱུར། ཞེས་གསུངས་ཏེ་གསེར་ཊཾ་གཅིག་བརྔན་པར་གནང་
བས། ལམ་སྲུང་པ་དགའ་ནས་འགྲོ་རུ་བཅུགས། ཕ་ཚད་ཅིག་ཕྱིན་ནས་རང་
རང་ཆས་སུ་མཛད་དེ་བྱོན་ཏོ།།
མཆེད་གྲོགས་གཉིས་ཀས་རྒྱ་ཆས་སུ་ཞུགས་ཏེ། རྒྱ་གར་རྒྱ་ཆེ་བའི་
སྐབས་ཤིན་ཏུ་དབུ་འཐོམས་ཏེ། ལམ་རྒྱུས་ཆ་མེད་གར་སླེབས་སླེབས་སུ་ཕེབས་
ཤིང་། བོད་ལྟར་གྱི་འབྲུ་རྩམ་ལ་སོགས་ཟ་མ་སྐོལ་མ་དགོས་པར་ཟ་ཆོག་མ་



54
མཁའ་འགྲོ་དང་བཻ་རོའི་རྣམ་ཐར།
བརྙེ ད་པས། སྐུ་ངལ་འོ་རྒྱལ་ཚད་ལས་འདས་པ་མྱོང་ཡང་། མཆེད་གྲོགས་
གཉིས་ཐུགས་རུས་ཆེར་བསྐྱེད་དེ་བྱོན་ཞིང་བྱོན། བཟའ་བཏུང་བརྟག་བཞིན་
ཞེས། རིམ་པས་ས་ཆུ་འཕྲོད་པ་དང་བསྟུན་ཀུན་ལ་འདྲི་བ་ནི། རྒྱ་གར་ཆོས་
ཀྱི་གདན་ས་གང་ཡིན། ཆོས་ཇི་ལྟར་ཡོད། བླ་མ་ཅི་འདྲ་བཞུགས། མཁས་
པ་སུ་ཆེ། ཆོས་ཁྲིམས། ཡུལ་ཁྲིམས། རྒྱལ་ཁྲིམས་ཅི་དང་ཅི་བྱ་བ་ཡོད། རིགས་
རུས་གང་ལ་གཏོགས། མཐོ་དམན་བར་མའི་བྱེ་བྲག་ཇི་ལྟ་བུ་ཡོད་སོགས་མཛད་
པའི་ཚེ། ཕལ་ཆེར་ནི་ཁྱེད་ཤེས་མེད་རྒྱུས་མེད་ཀྱི་མི་གཉིས་ག་ན་ཡོངས། གར་
འགྲོ། གང་བྱེད། འདྲི་སོ་ཆེ་ལ། སྣང་ཚུལ་ཉམ་ཐག་པ་འདི་འདྲ་ཅི་ཡིན་མི་
ཤེས། དེ་ལས་ཁ་རོག་པ་ལ་བདེ་བ་ཐོབ། ཟེར་ཞིང་བཤད་པར་མི་བྱེད་གདའ།
རེ་གཉིས་ནས་སྙིང་རྗེ་བ། སྤྲང་པོ་ཡིན་རུང་། ཆོས་སེམས་ཆེ་བས་ལེགས་
པའི་རྟགས་ཡིན་ཟེར། རང་རང་ལ་ཤེས་ཚོད་རེ་བཤད་པ་འདུག །རེ་ཞིག་ན་
མོ་རྒད་མོ་ཞིག་གི་ཁྱིམ་དུ་གནས་ཚང་གཡར་བས་ཞབས་ཏོག་ཕུན་སུམ་ཚོགས་
པ་བྱས། བཟའ་བཏུང་གྱ་ནོམ་པ་སྟེ ར་ནས། ཁྱོད་སྤུན་གཉིས་ག་ན་ཡོངས།
གར་འགྲོ། དོན་དག་གང་དྲིས་པས། ཁོང་གཉིས་ནས། ངེད་གཉིས་འདི་ན་
ཡོངས་བྱ་བ་མེད། འགྲོ་བ་ཆོས་ལ་འགྲོ། མཇལ་འདོད་བླ་མ་དམ་པ་ཡིན། བྱེད་
འདོད་དམ་པའི་ལྷ་ཆོས་གཤའ་མ་ཡིན། ཟེར་བས། །
མོ་རྒད་མོ་ན་རེ། འོ་ལེགས་སོ། ཁྱེད་གཉིས་སྐལ་བ་བཟང་པོ་ཡིན།
དལ་འབྱོར་གྱི་མི་ལུས་ཐོབ་པ་ཤིན་ཏུ་དཀའ། དེ་ཐོབ་ནས་དམ་པའི་ཆོས་
ལ་བློ་ཕྱོགས་པ་ནི་ཚེ་སྔོན་བག་ཆགས་བཟང་བའི་རྟགས་ཡིན། རྒྱ་གར་འཕགས་
པའི་ཡུལ་འདི ར་བླ་མ་སངས་རྒྱས་ཇི་སྙེ ད་ཅིག་བཞུགས་ནས་ཡོད། ཡིན་



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 55
ཀྱང་རྒྱལ་པོའི་བཀའ་ཁྲིམས་དབང་བཙན་པས། འཆད་ཉན་མི་ཆོག་པའི་བཀའ་
རྒྱ་བསྒྲགས་པས། ཟབ་མོའི་ཆོས་ཐོས་པ་དཀའ་ལས་ཡིན། ཞེས་ཟེ ར་བྱང་
བས་བཻ་རོས་གསུངས་པ། མོ་ལགས། ཆོས་འཆད་ཉན་མི་ཆོག་པ་དེ་ཅིས་
རྐྱེན་ལགས།
མོ་ན་རེ། བླ་མ་པཎ་ཌི་ཏ་རྣམས་ཀྱི་རྨི་ལམ་མནལ་ལྟས་ལོག་སྟེ །
འཛམ་གླིང་ཉི་ཟླ་གཉིས་བྱང་ཕྱོགས་བོད་ཀྱི་ཡུལ་དུ་ཤར་བ་དང་། རྒྱ་གར་
གྱི་རྒྱལ་པོའི་བང་མཛོད་རྣམས་བོད་དུ་ཁྱེར་བ་དང་། པཎ་ཌི་ཏ་རྣམས་ཀྱི་
སྙིང་ནོར་བོད་ཀྱི་བན་དེ ས་བརྐུ་བ་སོགས་མཚན་ལྟས་ངན་པ་བྱུང་བས་བོད་
ཀྱི་བན་དེ་རྒྱ་རུ་སླེ བ་དོགས་པས་ལམ་སྲུང་རྣམས་དམ་དུ་བསྡམས། པཎ་
གྲུབ་སུས་ཀྱང་བཀའ་ཆོས་གནང་མི་ཆོག་པའི་རྒྱུ་རྐྱེན་དེ་ལྟར་ཡིན་ནོ།། ཞེས་
ཟེ ར་བས་ཁོང་གཉིས་སྐྲག་ཅིང་འཇི གས་ཏེ་དྲིས་པ། མོ་ལགས། དེ་ནི་ཡ་
མཚན་བྱུང་། ཆོས་བཤད་ནས་ཉུང་དུ་འགྲོ་བ་ནི་མི་སྲིད། ཆོས་ལ་སེར་
སྣ་སྐྱེས་འདྲ་བས་ཅི་ཞིག་ཡིན། བྱས་པས། མོ་ན་རེ། ཆོས་ཀྱི་སྙིང་པོ་
འོད་གསལ་རྫོགས་པ་ཆེན་པོ་བྱ་བ་འཛམ་གླི ང་མུན་སེལ་ཉིན་བྱེད་དང་འདྲ་
བ༑ ཚེ་གཅིག་སངས་རྒྱས་པའི་གདམས་ངག་ཟབ་མོ་དེ་ལྟ་བུ་ལ་སེར་སྣ་མི་
བྱེད་ན་ཅི་ལ་བྱེད། དེ་ཞུ་བའི་སློབ་མ་ཡང་རིན་ཆེན་སྣོད་དང་ལྡན་པ་ཞིག་
དགོས་པ་ཡིན། དེ་ལྟར་དཀོན་མོད། མཚན་ཐོས་པ་ཡང་སྐལ་ལྡན་དམ་
པ་ཡིན་ཟེར་རོ། །བེ་རོ་ཙ་ནས་སླ ར་དྲིས་པ། འོ་ན་མོ་ལགས། ཆོས་ཀྱི་
སྙིང་པོ་དེ་ཐོབ་པའི་ཕྱིར་ལུས་སྲོག་ཀྱང་གཏོང་ནུས་པ་ཞིག་ཡོད་ན་འཐོབ་བམ།
ཞེས་དྲིས་པས། མོ་ན་རེ། འོ་དེ་ལྟར་རོ། །བི་རོ ས་གསུངས་པ། དྲིན་



56
མཁའ་འགྲོ་དང་བཻ་རོའི་རྣམ་ཐར།
ཅན་མ་ལས་ལྷག་པའི་མ། དེ་ལྟ་བུའི་ཆོས་ལ་མངའ་བའི་ཡུལ་གྱི་མིང་ལ་
ཅི་ཟེར། བླ་མ་སངས་རྒྱས་སུ་འདྲ་ལ་ཆོས་དེ་མངའ། འགྲོ་བའི་ལམ་གང་
ན་ཡིན་ལུང་བསྟན་རོགས་ཞུ། ཞུས་པས།
རྒད་མོས་བསྟན་པ་ནི། ཁྱོད་གཉིས་ལས་འཕྲོ་ཅན་རེ་ཡིན་ཤས་ཆེ།
ཡུལ་དྷ་ན་ཀོ་ཥ་མཁའ་འགྲོའི་གླིང་ན་སྤྲུལ་སྐུ་མཚན་བཟང་སོ་གཉིས་དཔེ་
བྱད་བརྒྱད་ཅུས་སྤྲས་པ་དགའ་རབ་རྡོ་རྗེ་བཞུགས། ཟ་ཧོར་ཡུལ་ན་ཆོས་ཀྱི་
རྒྱལ་པོ་གཙུག་ལག་འཛིན་བཞུགས། ཁ་ཆེ་གླིང་ན་པཎ་ཆེན་ལྔ་བརྒྱའི་དབུས་
ན་བི་མ་ལ་མི་ཏྲ་བཞུགས། སིང་ག་ལ་ན་མཁའ་འགྲོའི་གཙོ་མོ་ཉི་ཟླ་ཀུན་
མཛེས་བཞུགས། དུར་ཁྲོད་གད་རྒྱངས་སྒྲོགས་པ་ན། སློབ་ཐུགས་དཔོན་
ཆེན་པོ་ཧཱུྃ ་ཀར་བཞུགས། ནགས་ཚལ་དྲ་བ་ཅན་ན། མ་མོའི་རི ན་པོ་ཆེ་དྷ་
ན་སཾ ཀྲྀཏ་བཞུགས། ཚང་ཚིང་འཇིགས་པའི་དུར་ཁྲོད་ན། གཤིན་རྗེའི་གྲུབ་
ཐོབ་སློབ་དཔོན་འཇམ་དཔལ་བཤེས་གཉེན་བཞུགས། མུན་པ་མི་ཟད་ན། ཡོན་
ཏན་རིག་འཛིན་བི་མ་ལ། པད་མ་འཁྱིལ་བ་ན། གསུང་གི་གྲུབ་ཐོབ་ནཱ་གར་
ཛུ་ན། ཀི་ལ་ཡའི་རོ་སྙགས་ན་རོམ་བུ་གུཧྲན། འུར་འུར་འབར་བ་ན། ཕྲིན་
ལས་རིག་འཛིན་བྲཧ་སྟི་བཞུགས། ཧ་ཧ་དགོད་པ་ན། དྲག་སྔགས་རིག་འཛིན་
ཤཱན་ཏི་གར་བྷ་བཞུགས། དེ་ལ་སོགས་པ་ནམ་མཁའི་སྐར་ཚོགས་ལྟར་ཡོད་
མོད་དེ། ཀུན་གྱི་དགོངས་པ་གཅིག་ཏུ་གྱུར་པ་བཀའ་འདུས་ཆོས་ཀྱི་རྒྱ་མཚོའི་
ཡིད་བཞིན་ནོར་བུ་མཆོག་གི་སྤྲུལ་སྐུ་པད་མ་སམ་བྷ་ཝ་ཞེས་བྱ་བ་སྐྱེ་གནས་
བཞིའི་མཆོག་གྱུར་འཇའ་ལུས་རྡོ་རྗེའི་སྐུར་བྱོན་པ་ཞིག་མཆིས་ཏེ། དེ་ནི་
ད་ལྟ་བོད་ཡུལ་མུན་པའི་གླི ང་གི་ཉི་མར་བྱོན་ཐལ་ལོ། །ཞེས་སོགས་རྒྱས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 57
པར་ལུང་བསྟན་པ་ཐོས་ཏེ། ཁོང་མཆེད་གྲོགས་གཉིས་ཤིན་ཏུ་དགའ་ཞིང་
ཁྱད་པར་སློབ་དཔོན་སངས་རྒྱས་གཉིས་པ་དེ་ནི་སུ་མིན་རང་རེའི་རྩ་བའི་བླ་
མ་ཉིད་དུ་ཐག་ཆོད་ནས། མ་ལ་བཀའ་དྲིན་ཆེ ། ཁྱེད་ཀྱི་བརྔན་པར་གསེར་
འདི་བཞེས། ད་རུང་རི མ་པར་ལམ་སྟོན་ཞུ་རྒྱུ། ཟེར་ནས་གསེར་ཕྱེ་སྦར་
གང་སྤྲད་པས། མོ་ན་རེ། གསེར་འདི་ཡི་འབྱུང་ལུགས་ལ་དཔག་ན་ཁྱེད་
ནི་བོད་ཀྱི་བན་དེ་ཡིན་པར་ཐག་ཆོད། ད་ནི་གསང་བ་དམ་པར་གྱིས་སྦས་
པའི་ཆས་སུ་བཞུགས། འགྲོ་སྡོད་མཁས་པར་མཛོད། ཆོས་ད་ཅི་ཆོས། རིན་
ཆེན་སྲོག་དང་བྲལ་ཉེན་ཡོད། རྒྱལ་པོའི་བཀའ་ཁྲིམས་ཕོག་ཉེན་ཡོད། བདག་
ལ་གསེར་གྱིས་ཅི་ཞིག་བྱ། ཁྱེད་གཉིས་ཆོས་ཀྱི་མཐུན་རྐྱེ ན་མཛོད། ཅེས་
མོལ་ནས་ལོག་སོང་།།
དེ་ནས་ཕྱིན་ཕྱིན་པས་རེ་ཞིག་ནས། གསང་ཉུལ་བས་ཟིན་ཏེ། རྒྱུས་
མེད་ཀྱི་མི་འདི་གཉིས་ཅི་ཡིན་མི་ཤེས་ཟེར་ནས་རྒྱལ་པོའི་སྤྱན་སྔར་འཁྲིད།
ཁ་མ་ཤེས་ལྐུགས་ཚུལ་གྱིས་བརྡ་བྱས་པས། ཤིག་དོང་དུ་སྐྱར་གཏོང་གསུངས།
སྐྱུར་ཏེ་ཞག་བདུན་ནས་བལྟས་པས། ཅི་ཡང་མ་ནོངས་འདུག་ཟེར། བཏོན་
ནས་འབུ་དོང་དུ་སྐྱུར། ཞག་བདུན་སོང་སྟེ་བལྟས་པས། གང་ཡང་མ་སྟོད་
འདུག་ཟེ ར། བཏོན་ཏེ་སྦྲུལ་དོང་དུ་ཕངས། ཞག་བདུན་ནས་བལྟས་པས་
སྦྲུལ་ལ་ལས་གདན་བྱས། ལ་ལས་སྣས་བྱས་ཟིལ་པ་ཁྲོམ་མེར་ཡོད་པ་མཐོང་
སྟེ༑ ཕིངས་ཏེ་རྒྱལ་པོའི་སར་འཁྲིད་དེ་ལོ་རྒྱུས་ཞུས་པས། རྒྱལ་པོ་ཅུང་
ཐེ་ཚོམ་སྐྱེས་ཏེ་སྤྲུལ་པའི་མི་རེ་ཡིན་ཤས་ཁ་བས་ཕུད་ཐོངས་གསུངས། ཕུད་
བཏང་བས། དགའ་བའི་འཛུམ་བསྟན་ནས་གུས་གུས་ཚར་གསུམ་བྱས་ཏེ་



58 མཁའ་འགྲོ་དང་བཻ་རོའི་རྣམ་ཐར།
ཕྱིར་ཐོན་སོང་། དེ་ནས་གནས་དང་བླ་མ་འཚོལ་དུ་བྱོན། རྣམ་ཐར་རྡོ་རྗེ་
སྙིང་པོའི་སྲོག་ཤིང་ལས་ལེའུ་གསུམ་པའོ།།
པཎ་ཌི་ཏའི་རྨི་ལྟས་ལོག་པ་དང་ཤྲཱི་སིང་ཧ་ལས་ཆོས་ཞུས་པ།
དེ་ནས་བླ་མ་མཁས་པ་འགའ་ཞིག་མཇལ་ཡང་། རྒྱལ་ཁྲིམས་ལས་འགལ་
དོགས་ཀྱི་འཇིགས་སྣང་གིས་རྗེས་སུ་མ་བཟུང་། མཐར་སངས་རྒྱས་གསང་
བ་ཤྲཱི་སིང་ཧའི་ཞབས་སུ་འབྱོར། གཡོག་གཅིག་ཆུ་ལེན་དུ་བྱུང་བས་ཡི་གེ་
ཞིག་བྲིས་ཏེ་ཕུལ་བ་ནི། སངས་རྒྱས་ཐུགས་རྗེ་ཕྱོགས་རིས་མི་མངའ་བས།།
རྒྱ་གར་འཕགས་པའི་ཡུལ་ཀུན་འོད་ཀྱིས་ཁྱབ། །བདག་སོགས་བསོད་དམན་
སྐལ་བར་བྱང་ཕྱོགས་སུ། །ཆོས་ཀྱི་ཉི་མས་དབེན་ཅིང་གྲང་བས་འཁྱགས།།
སྲོག་ལ་བདོ ས་ཏེ་གནས་ཆེ ན་འདི ར་བཏོལ་ཀྱང་། །ད་རུང་ཞལ་མཇལ་
རིང་བས་བདག་གཉིས་གདུངས། །ཞེས་པ་ལ་སོ གས་ཡི་གེ་གཟིགས་ནས་
ལན་བྱུང་བ་ནི །
འཇམ་དཔལ་དབྱངས་ལྡན་ས་མཐའི་བྱང་ཆུབ་སེམས། །དཔའ་བའི་
སྟངས་ཀྱིས་དཀའ་ངལ་བཟོད་སྲད་ནས། །ད་ནི་སྔོན་སྨོན་མཐུ་བཙན་མྱུར་
བ་ཉིད། །ཆོས་ཀྱི་སྐྱེས་བཟང་དགའ་སྟོ ན་འགྲོ་ལ་འགྱེད། །ཅེས་ནང་དུ་
བཏང་བས། ཕྱག་བཙལ། བྱིན་རླབས་ཞུས། གསེར་ཕྱེ་ཞལ་ལ་གཏོར།
ཡི་གེ་ཕྱག་ཏུ་ཕུལ། ལོ་རྒྱུས་རྣམས་ཞིབ་པར་གསོལ་ཏེ། ཚེ་གཅིག་གདོད་
མའི་སངས་རྒྱས་དངོས་གྲུབ་ཀྱིས། །བོད་ཁམས་མ་རིག་མུན་སེལ་དོན་སྨིན་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 59
སྩོལ། །ཞེས་པ་ལ་སོགས་ཀྱིས་གུ་རུ་ཤྲཱི་སིང་ཧ་དགྱེས་པར་གྱུར་ནས་གསུངས།
ཁྱོད་གཉིས་ང་དང་མཇལ་བ་སྐལ་བ་བཟང་པོ་ཡིན། འོན་ཏེ། རྒྱལ་ཁྲིམས་
བཀའ་བཙན་གསང་བ་ཤིན་ཏུ་གཅེས་གསུངས་ཏེ། རྒྱ་གར་པའི་ཆས་སུ་བྱས་
ནས་ཉིན་མོ་མདོ་ཡི་ཆོས་རྣམས་དུ་མ་བསྟན། མཚན་མོ་སྔགས་ཀྱི་ཆོས་སྒོར་
བཅུག་ནས་དབང་རྣམས་རིམ་པས་བསྐུར། ཕྱི་ནང་གསང་བའི་དབང་རྣམས་
མཐའ་ཡས་ཀྱང་། མདོར་བསྡུས་པ་ཞིག་འདི ར་སྤྲོ་ན། དང་པོ་ཕྱི་ཡི་དབང་
རྣམས་བུམ་པར་འདུས། །བུམ་དབང་ལུས་ལ་བསྐུར་ནས་ལུས་སྒྲིབ་སྦྱངས།།
ལྷ་ཡི་སྐུ་རུ་སྨིན་བྱས་རྣམ་སྨི ན་ལུས། །དག་པའི་རྣམ་སྨི ན་རི ག་འཛིན་ས་
བོན་ཐེབས། །རྩ་ཁམས་རྡོ་རྗེ་སྤྲུལ་པའི་སྐུར་ངོ་སྤྲད། །གཉིས་པ་ནང་དབང་
བྱང་སེམས་བདུད་རྩིའི་དབང་། ཅེས་ལ་བསྐུ ར་ནས་རླུང་ངག་གི་སྒྲིབ་པ་
སྦྱངས། འབྱུང་འཇུག་སྔགས་སུ་སྨིན་བྱས་བཟླས་བརྗོད་དག །ཚེ་ལ་དབང་
བའི་རིག་འཛིན་ས་བོན་ཐེབས། །ཡེ་ཤེས་རླུང་ལྡན་ལོངས་སྐུར་ངོ་ཡང་སྤྲད།།
གསུམ་པ། གསང་དབང་ཤེས་རབ་ཡེ་ཤེས་དབང་། །སེམས་ལ་བསྐུར་ནས་
ཡིད་ཐོག་སྒྲིབ་པ་སྦྱངས། །ཕྱག་རྒྱ་ལྔ་རྫོགས་རིག་འཛིན་ས་བོན་ཐེབས། །བདེ་
ཆེན་དགའ་བཞིའི་སྙིང་པོ་ཆོས་རྒྱུར་སྤྲད།།
ཡང་གསང་ཚིག་དོན་རིག་པ་རྩལ་གྱི་དབང་། །གཤིས་རྒྱུད་ལ་བསྐུར་
ཤེས་བྱའི་སྒྲིབ་པ་སྦྱངས། །གདོད་མའི་ཀུན་གཞི ར་ལྷུན་གྲུབ་རི ག་འཛིན་
སོན། །སྣང་གཞིའི་རྩེར་གྲོལ་ངོ་བོ་ཉིད་སྐུ ར་སྤྲད། །དེ་ལྟར་དབང་བཞིས་
ཆུ་བཞི་འཁོར་མཚོ་ལས། །སྒྲོལ་མཛད་ཕྲིན་ལས་རྣམ་བཞིའི་འགྱོགས་འཆང་
གྲུ༑ ༑དྲིན་ཆེན་ཡེ་ཤེས་བླ་མས་བསྩལ་ནས་ཀྱང༌། །ཡེ་ཤེས་ལྔ་ལྡན་སྐུ་



60
མཁའ་འགྲོ་དང་བོ་རོའི་རྣམ་ཐར།
དང་ཞིང་ཁོས་ནི། །རིན་ཆེན་མཆོག་གི་གླི ང་གི་ལམ་སྟོན་པས། །སྐལ་
ལྡན་རེ་འདོད་སྐོང་མཛད་ཚུལ་འདི་རྨད།། དེ་ནས་རྒྱུད་སྡེ་དྲུག་གི་དཀྱིལ་
འཁོར་རྣམས་སུ་དབང་། ལུང་ཁྲིད་གསུམ་རྒྱབ་རྟེན་མན་ངག་གིས་བརྒྱན་
ནས། རྗེས་སུ་གནང་ཞིང༌། སྒྲུབ་པར་ཞུགས་པས། ཉམས་དང་རྟོགས་པ་
བཟང་པོ་སྐྱེས་ཤིང་། ཐུན་མོང་དང་ཐུན་མིན་གྱི་ཆོས་མང་པོ་ཐོབ་རུང་བར་
དེར་རྒྱ་གར་རྒྱལ་བློན་རྣམས་ལ་རྨི་ལམ་དང་། ཉམས་ལྟས་ངན་པ་ཤར་ནས་
ཚོགས་འདུས་བྱས་ཏེ་གྲོས་པས། འདི་དག་ཅིས་ལན། ཅིས་རྐྱེན། པཎ་ཌི་
ཏ་རྣམས་ཀྱང་གདན་དྲངས་ནས་རྒྱལ་པོས་གསོལ་པ། །
ཡེ་ཤེས་རྒྱ་མཚོའི་མཁྱེན་པ་ཅན། །མངོན་པར་ཤེས་པས་གསུངས་
པར་ཞུ། །དེང་འདི ར་རྨི་ལྟས་ངན་པ་རྣམས། །ཅི་རྐྱེ ན་སུས་ལན་བཟློག་
ཐབས་གང་། །ཞེས་སོགས་གསོལ་བ་དང་། རིག་འཛིན་ཆེན་པོ་ཤྲཱི་སིང་
ཧས་གསུངས་པ། འོད་གསལ་རྒྱལ་པོ་སྣང་བཞི་ལྷུན་གྲུབ་ཀློང་། །སྲིད་ཞི་
མཉམ་བརྡལ་ཆོས་ཉིད་དག་པའི་ཞིང་། །གཉིས་མེད་རྒྱུད་ལུང་མན་ངག་རྒྱ་
མཚོའི་གཏེར། །རྡོ་རྗེ་སྙིང་པོ་རྫོགས་པ་ཆེན་པོའི་ཆོས། །རིག་འཛིན་རྣམས་
ཀྱི་ཐུགས་གསང་ཡིད་བཞིན་ནོར། །འཁྱེར་བའི་སྔ་ལྟས་ཡིན་པར་ཁོ་བོས་
དྲོ གས། །དེ་བཞིན་མཁའ་འགྲོའི་གཙོ་མོ་ལས་ཀྱི་དབང་མོ་ཆེས་གསུངས་
པ༑ བདེ་ཆེན་ལྷན་ཅིག་ཡེ་ཤེས་འདུས་མ་བྱས། །སྐྱེ་མེད་གཤིས་སུ་བདག་
ཉིད་འབྱམས་པ་ལས། འགགས་མེད་གསལ་བའི་ཟང་ཐལ་ཨ་དར་ཤར།
གནས་མེད་གཞི་སྣང་རིག་པའི་དཀྱིལ་འཁོར་དཔལ། །གསལ་སྟོན་རྒྱུད་སྡེའི་
རྩེ་རྒྱལ་རྫོགས་པ་ཆེ། །བྱང་ཕྱོགས་འཇམ་དབྱངས་སྤྲུལ་པའི་རྒྱལ་པོ་ཡིས།།



སྒྲ་སྒྱུར་གྱི་རྒྱལ་པོ་བ་རོ་ཙ་ན། 61
སྤྱན་འདྲེན་ཕོ་ཉ་དག་གིས་འཁྱེ ར་བར་མཐོང་། །ཞེས་གསུངས། ཡང་པཎ་
ཆེན་བི་མ་མི་ཏྲས་གསུངས་པ།
འཁོར་འདས་ཆོས་རྣམས་རང་བྱུང་རིག་པའི་རྩལ། །རྒྱུད་ལུང་མན་
ངག་དག་ཏུ་ཕྱེས་པ་ལས། །རྩོད་པས་རྟེ ན་འབྲེལ་ཁ་ལོས་གཞན་དུ་སྦྱར།
།གདམས་ངག་གངས་རིའི་ལྗོངས་སུ་འཁྱར་བའི་རྟགས། །རྡོ་རྗེ་གདན་གྱི་
ཆོས་རྣམས་མ་ཤོར་གཅེས། །ཞེས་དང་། སློབ་དཔོན་ཆེན་པོ་འཇམ་དཔལ་
བཤེས་གཉེན་གྱིས་གསུངས་པ། འཇིག་རྟེན་མུན་པ་ཉི་མས་སེལ། །མ་རིག་
མུན་པ་ཆོས་ཀྱིས་སེལ། །ཆོས་ཀྱི་རྒྱལ་པོ་རྫོགས་པ་ཆེ། །མི་རིང་བྱང་ཕྱོགས་
བསིལ་ལྡན་ཞིང་། །གདུལ་བྱའི་སྙིང་ཁར་ཤར་ལ་ཉེ། །སྤྲུལ་པའི་མི་དག་
འདིར་མཆིས་པས། །རྒྱུ་རྐྱེན་རྟེན་འབྲེལ་དེ་ལྟར་རོ། །ཞེས་སོགས་རང་
རང་སོ་སོའི་ཐུགས་ཉམས་སོ་སོར་གསུངས་ཀྱང་། དོན་དུ་དམ་ཆོས་སྙིང་
པོ་རྫོགས་པ་ཆེན་པོ་རང་རེ་རྒྱ་གར་ཡུལ་ནས་བྱང་ཕྱོགས་བསིལ་ལྡན་གྱི་གདུལ་
བྱར་འབྱོན་པའི་སྔ་ལྟས་ཡིན་པར་ཞལ་འཆམ་པས། རྒྱལ་པོ་ཐུགས་བློ་བདེ་
བར་མ་བྱང་ནས་བཀའ་ཁྲིམས་བསྡམས་ཏེ། བླ་མ་པཎ་ཌི་ཏ་མཁའ་འགྲོ་མ་
སོགས་ཆོས་སྟོན་པ་སུས་ཀྱང་། ཆོས་ཀྱི་རྒྱལ་པོ་འོད་གསལ་རྫོགས་པ་ཆེན་
པོའི་དབང་ལུང་ཁྲིད་ཀྱིས་ཡུལ་བྱང་ཕྱོགས་ཀྱི་བན་དེ་རྗེས་སུ་འཛིན་ནས་སྐྱོང་
སྤེལ་མི་ཆོག་པས། དེ་ལས་འགལ་བར་བྱེད་ན་ཆད་པ་ཆེན་པོས་མནར་བར་
འགྱུར། ཞེས་གསུངས་ཏེ། །
ཆོས་པོ་ཏི་གླེགས་བམ་ཕལ་ཆེ་བ་རྡོ་རྗེ་གདན་དུ་གཏེར་དུ་སྦས་པར་
མཛད་དེ། བཀའ་སྲུང་རྣམས་ལ་གཉེར་གཏད་བཅོལ། དེའི་ཚེ་ཆོས་མཛད་



62
མཁའ་འགྲོ་དང་བོ་རོའི་རྣམ་ཐར།
མ་བཙུན་མ་གསུམ་ཕན་ཚུན་ཆོས་ཀྱི་བགྲོ་གླེང་མཛད་པས། སོ་སོའི་འདོད་
ཕྱོགས་མ་མཐུན་པར། གཅིག་ན་རེ། རིག་པ་ནི་གཙོ་ཆེ། ཆོས་རྣམས་
ཀུན་གྱི་སྤྱི་གཞི་རིག་པ་ཡིན། །རིག་རྩལ་ལམ་དུ་ཤར་ཡང་རི ག་ཐོག་གྲོལ།།
འབྲས་བུ་ཉིད་ཀྱང་རིག་པ་ཆོས་སྐུ་ཡིན། །ཞེས་གསུངས།
གཉིས་པ་ན་རེ། རྒྱུད་ནི་གཙོ་ཆེ་ཤེས་བྱ་ཀུན་གྱི་གཞི། །རྒྱུད་ཀྱི་
རྟོགས་པས་རང་རྒྱུད་དོན་དང་འཕྲད། །རྒྱུད་ལས་གཞན་པའི་ཆོས་རྣམས་
ཡོད་མ་ཡིན། །དེ་ཕྱིར་རྒྱུད་ཀྱི་རྒྱལ་པོས་གཞི་བར་གྲོལ། །ཞེས་གསུངས།
གསུམ་པ་ན་རེ། མན་ངག་ལུང་དང་འབྲེལ་བའི་ཆོས་རྣམས་རྟོགས། །ལུང་
མེད་ཁུངས་དང་བྲལ་བས་གྲོལ་མི་སྲིད། །དེ་ཕྱིར་ཡིད་ཆེས་མན་ངག་དོན་
ལྡན་པས། །མྱང་འདས་དགོངས་པ་གཏན་ཕེབས་སངས་རྒྱས་འགྱུར། །ཞེས་
སོགས་མང་པོ་ཚིག་དོན་ཐ་སྙད་གླེང་བས་རྟེན་འབྲེལ་འཆུགས་ཏེ། སྨྲ་བསམ་
བརྗོད་མེད་ཤེས་རབ་ཕ་རོལ་ཕྱིན་པའི་དགོངས་པ་དང་འགལ། བདེ་སྟོང་
དབྱེ ར་མེད་ལྷན་ཅིག་སྐྱེས་པ་ཕྱག་རྒྱ་ཆེན་པོའི་དགོངས་པ་དང་འགལ། སྒྲོ་
སྐུར་ཚིག་དང་བྲལ་བ་དབུ་མ་ཆེན་པོའི་དགོངས་པ་དང་རིང་དུ་སོང་ནས།
ཆོས་ཀྱི་རྒྱལ་པོ་འོད་གསལ་རྫོགས་པ་ཆེན་པོ་རང་བྱུང་ལྷུ ན་གྱིས་གྲུབ་པའི་
ཡེ་ཤེས་ཚད་བཟུང་འཛིན་པའི་ཡུལ་ལས་འདས་པ་ཉིད། རྩོད་པ་ཀུན་དང་
བྲལ་བར་མ་རྟོགས་པར་རྣམ་རྟོག་དྲི་མས་གཡོག་པའི་ཤེས་བྱའི་སྒྲིབ་པ་ཐུག་
པོས་བསྒྲིབས་ནས། དྲི་མེད་མཆོག་ཏུ་དང་བའི་བདག་ཉིད་བསམ་བརྗོད་དག་
པའི་དབྱིངས། བདེ་ཆེན་འཕོ་འགྱུར་བྲལ་བའི་ཀློ ང་། གསང་བ་རྡོ་རྗེ་སྙིང་
པོ་བློ་ཟད་ཆོས་ཟད་གདོད་མའི་མགོན་པོ་ཉིད། རྒྱལ་བ་དགོངས་འདུས། རིག་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 63
འཛིན་བརྡ་རྒྱུད། གང་ཟག་སྙན་ཁུང་ནས་ལས་ཅན་སྙི ང་གི་བུ་མཆོག་ལྔ་
ལྡན་གྱི་སྙིང་དབུས་རང་བཞིན་གྱིས་བཀའ་འབབ་ལས། རྟོག་གེ་འདོད་སྲེད་
ཅན་གྱི་སྤྱོད་ཡུལ་མ་ཡིན་ནོ། །རྣམ་ཐར་རྡོ་རྗེ་སྙིང་པོའི་སྲོག་ཤིང་ལས་ལེའུ་
སྟེ་བཞི་པའོ།།
གཙང་ལེགས་གྲུབ་ལོག་ལམ་བཀྲོངས་པ།
དེ་ནས་རྒྱལ་བློན་བླ་མཆོད་རྣམས་རང་རང་སོ་སོའི་བཞུགས་གནས་སུ་བྱིན་
ཏེ༑ བི་རོ་ཙ་ན་དང་ལེགས་གྲུབ་གཉིས་ནས་ཀྱང་དེ་ལྟ་བུའི་རྒྱལ་ཁྲིམས་གོ་
ཐོས་གྱུར་པས། ཤིན་ཏུ་སྐྲག་སྟེ། ད་ནི་ཐབས་མཁས་པས་བསྡད་མ་ཤེས་
ན་རིན་ཆེན་སྲོག་དང་བྲལ་བར་ངེས་སོ་སྙམ་སྟེ། མཚན་གུང་སུས་ཀྱང་མ་
ཚོར་བར་བྱས་ཏེ། བླ་མའི་སྐུ་མདུན་དུ་སོང་བས། ཁྱོད་གཉིས་ཀྱིས་རྒྱལ་
ཁྲིམས་གོ་ཐོས་བྱུང་ངམ། གསུངས་པས། བྱུང་ལགས་ཤིན་ཏུ་སྐྲག་པ་མ་
ཟད། བདག་གཉིས་ད་ཅི་བྱུང་རུང་བཟོད་ལགས་པས་བླ་མ་རིན་པོ་ཆེ ར་འོ་
རྒྱལ་གྱི་དགོངས་པས་མཚན་མོ་གཉིད་ཀྱང་མི་ཁུག་གདའ་ལགས་ཞུས་པས།
གུ་རུ་ཤྲཱི་སིང་ཧས་གསུངས་པ། ཅི་སྟེ་ཐབས་ཡོད་དོ། །ཇི་ལྟར་ལགས་གསོལ་
པས། རྡོ་རྗེ་སྐྱེད་བུ་གསུམ་གྱི་ཁར་ཟངས་ཆེན་ཆུས་བཀངས་ཏེ་བཀལ། དེའི་
ནང་བྱ་སྤུ་སྣ་ཚོགས་བླུགས། དེའི་ཁར་རྫ་མ་ཆེན་པོ་ཞིག་བཞག །དེའི་
ནང་གུ་རུ་ཉིད་བཞུགས། རྫ་མའི་ཏིམ་བི་ལ་ཟངས་ཀྱི་མཆུ་རིང་བརྒྱུས། དེའི་
ཁ་གཅོད་ཚག་མས་བྱས། མདུན་དུ་བི་རོ་ཙ་ན་དང་གཙང་ལེགས་གྲུབ་གཉིས་



64
མཁའ་འགྲོ་དང་བི་རོའི་རྣམ་ཐར།
བོད་གོས་ཕྱིར་ལོག་གྱོན། ཞྭ་མོ་མི་འདྲ་བ་རེ་རེ་མགོ་ལ་གཡོགས། རྩམ་ཁུག་
རེ་ཕྲག་པར་བཀལ། ལག་ཏུ་འཁར་རྒྱུག་བཟུང༌། རྫ་མའི་ཏིམ་བུར་སྙན་གཏད་
དེ་ཉན། གུ་རུས་ནང་ནས་བཀའ་ཆོས་གསུངས། དེ་ལྟར་བྱ་བཞིན་དགོང་མོ་
རེ་བཞིན་ལོ་གསུམ་བར་ཆོས་ཞུ་ཞིང་། ཉིན་མཚན་ཁ་སྦྱར་ཏེ་སྒོམ་སྒྲུབ་ལ་གཞོལ་
བའི་ཉམས་རྟོགས་ཁྱད་པར་ཅན་འཁྲུངས། ལྷ་དང་ལྷ་མོ་མང་པོ་སྤྲིན་ལྟར་འདུ་
བའི་ཉམས་ཤར། །
དེ་ལྟར་ཡོད་པས་སྐབས་འགར། རྒྱལ་པོའི་ཕོ་བྲང་དུ་ཚོགས་འདུ་
ཆེན་པོ་ཚོགས། རྨི་ལྟས་པྲ་བརྟགས་ངན། རྩིས་སྒོ་འཆུགས། ད་ནི་གང་
ན་བལྟས་ཀྱང་དམ་ཆོས་ཟབ་མོ་བརྐུ་བའི་ཆོས་རྒྱུན་བོད་ཀྱི་བན་དེ་ཡུལ་དུ་
ཡོད་པ་ཐག་ཆོད། སུས་ཟིན་ནས་རྒྱལ་པོའི་སྤྱན་སྔར་བསྐྱལ་ན་དེ་ཅ་ག་བྱེད།
བྱ་དགའ་ཆེན་པོ་སྤྲོད་དོ། །ཞེས་ཁྱབ་བསྒྲགས་བྱུང་བས་སླར་ཡང་ཁོང་གཉིས་
ཧ་ཅང་འཇི གས་ཤིང་སྐྲག་དངངས་སྐྱེས། ད་ནི་ཆོས་ཀྱང་དགའ་རབ་ཐོབ་
ཡོད་པས། བླ་མ་ལས་དགོངས་པ་ཞུས་ཏེ། རང་རེའི་ཕ་ཡུལ་དུ་བྲོས་པ་
དྲག །དེ་མིན་ཆོས་དང་ཅི་ཆོས། རིན་ཆེན་སྲོག་དང་བྲལ་ཉེན་ཡོད། ཕ་
མ་རྒན་རྒོན་ཡང་དྲན་ནས་གདའ། ཞེས་གཙང་ལེགས་གྲུབ་འགྲོ་སྙིང་འདོད་
འདོད་ཆེ ར་བྱ་ཞིང་འདུག་པས། བི་རོ ས་གསུངས་པ། མཆེད་གྲོགས་ཁྱེད་
ཉིད་གསུངས་པ་བདེན་སྙམ་པ་འདུག་ཀྱང་། བསམ་བློ་གཏིང་ནས་བཏང་ན།
ད་རུང་ངེད་གཉིས་ལ་ཆོས་མང་པོ་མ་ཐོབ་ཅིང་། ཆོས་འདི་ཙམ་གྱིས་ནི་རང་
ཡང་མ་ཚིམས་ན། གཞན་དག་ལ་ཅི་སྟོན། དེ་བས་ད་རུང་ངང་བསྲིངས་
ལ་བསྡད་དོ། །ནམ་ཞིག་བླ་མས་ད་སོང་ཞིག་བཀའ་གནང་བས། དེ་ཚེ་བདག་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 65
གཉིས་འགྲོའོ། །ཞེས་གསུངས་པ་གཙང་ལེགས་གྲུབ་ཀྱིས་མ་ཉན་པར། གུ་
རུའི་ཞབས་སུ་བཅར་ཏེ་གསོལ་པ། མ་ཧཱ་གུ་རུ། རྒྱལ་པོའི་བཀའ་ཁྲིམས་
ནི༑ དམ་རུ་དམ་རུ་འགྲོ་བ་ཐོས། ངེད་གཉིས་ཀྱི་ཞོར་ལ་གུ་རུ་ལའང་འོ་
རྒྱལ་ཨེ་མི་འོང་ཆ་མ་མཆིས། དེ་བས་དགོངས་པ་ཁྲོལ་ན། རེ་ཞིག་ངེད་
གཉིས་ཕ་ཡུལ་དུ་གཏང་བར་ཞུ། ཕྱིས་སླར་ཡང་མཇལ་བའི་སྨོན་ལམ་འདེབས་
ལགས། ཞུས་པས། གུ་རུའི་ཞལ་ནས་བཀའ་ཁྲིམས་བཙན་པོ་ཁོ་བོས་ཀྱང་
ཤེས། ཡིན་རུང་། ད་ལྟ་ཁྱོད་གཉིས་འགྲོ་མ་རན་པ་ཡིན། ཆོས་ཀྱང་ཆེར་
མ་ཐོབ། ལྷོ ད་ལ་སྡོད། ཉམས་ལེན་གྱིས་རྟོ གས་པ་སྤོར། ནམ་ཞིག་དུས་
ལ་འབབ་པ་ན། ཆོས་ཀྱི་སྐྱེས་བཟང་ལེགས་པ་དང་མང་བ་བཅས་ཁོ་བོས་རྫོང་
བ་ཡིན། དེའི་ཚེ་བོད་མུན་པའི་གླི ང་ལ་དམ་ཆོས་ཉི་མ་ཤར་བའི་རྟེན་འབྲེལ་
འབྱུང་བ་ཡིན། གསུངས་པ་ཞག་ཤས་བསྡད་དོ།།
ལེགས་གྲུབ་ཀྱི་བསམ་བློ ར། རྣམ་རྟོག་བདུད་ཀྱི་བར་ཆད་འབྱུང་
ནས། བདེར་མ་ཆགས་ད་རེ ས་ཕ་མ་རྒན་རྒོན་ཡོད་པར། རྒྱལ་པོའི་སྐུ་མདུན་
དུ་མཇལ་ནས་ཆོས་ཀྱི་ངོ་སོ་འདོད་པ་ཡིན། མི་རྟག་པ་ནམ་ཡོང་མི་ཤེས་
པས་ཕ་མ་ཤི་བའི་མཇུག་ཕྱིས་པ་ཡིན་ཟེར། བི་རོ ས་གསུངས་པ། དེ་ལྟར་
བྱེད་པ་མིན་ནོ་མཆེད་གྲོགས། ཆོས་ནི་སེམས་ཅན་ཐམས་ཅད་འཁོར་བ་སྡུག་
བསྔལ་གྱི་རྒྱ་མཚོ་ལས་ཐར་པ་བདེ་བ་ཆེན་པོའི་གླིང་དུ་འདྲེན་པའི་ཕྱིར་ཡིན།
རང་འདོད་ངོ་སོར་འཚོང་ན་མི་རི གས་པ་ཡིན། ཇི་ལྟར་ཡིན་རུང་ད་ལྟ་ནི་
ངེད་གཉིས་ཀྱིས་ཆོས་ལེགས་པར་མ་རྙེ ད་པ་ཡིན། ནང་གི་ཉོན་མོངས་པའི་
གཉེན་པོར་ཡང་མ་སོང་བས་ཉམས་ལེན་གནད་དུ་སྙན་དགོས་པ་ཡིན་འདུག



66
མཁའ་འགྲོ་དང་བི་རོའི་རྣམ་ཐར།
ད་ལྟ་རང་ཡུལ་དུ་ལོག་ནས་ངེད་ཀྱིས་ཕན་ཐོགས་པའི་ཆོས་བཤད་སྤེལ་མི་
ཐུབ་པས། བློ ་ནང་དུ་ཁུག་ལ་ལྷོད་དེར་བཞུགས་ཤིག །ཅེས་གྲོས་ཀྱང་མ་
ཉན་པར་བླ་མའི་སྐུ་མདུན་དུ་བསྐྱོད་དེ་ཞུས་པ། མཧཱ་གུ་རུ་དེ་ཙམ་ཆོས་དང་
ཟང་ཟིང་གིས་བསྐྱངས་པ་བཀའ་དྲིན་ཆེ། ད་ནི་ལོ་ཡང་ཁ་ཤས་འབུད་ཅིང་།
ལྟོ་གོས་ཀྱང་ཟད་ལ་ཐུག །དཀོར་ཡང་མང་ཙམ་བསགས་ནས་གདའ། བདག་
ཉིད་ཐེང་གཅིག་ཕ་ཡུལ་དུ་གཏོང་བར་ཞུ། རྒྱལ་བློ ན་ཕ་མ་རྣམས་མཇལ་
རྒྱུ་དང་། ཆོས་ཀྱི་མཐུན་རྐྱེན་ཟང་ཟིང་རེ་ཡང་ཁུར་ཏེ་སླར་ལོག་ནས་མཇལ་
བའི་དམ་བཅའ་བརྟན་པོ་ཞུ་ལགས། ཞུས་པས།
གུ་རུ་ཤྲཱི་སིང་ཧས་གསུངས་པ། བླ་མའི་དྲུང་དུ་སྡོད་དུས་སུ། །འགྲོ་
སྡོད་མང་ན་མོས་གུས་སྒྲིབ། །དམ་ཆོས་ཟབ་མོ་བསྒོམ་དུས་སུ། །བྱ་གཞན་
མང་ན་སྒྲུབ་ཐག་རི ང་། །ཚེ་གཅིག་སངས་རྒྱས་སྒྲུབ་དུས་སུ། སྤྲོས་པ་ཆེ་
ན་དངོས་གྲུབ་འགྱངས། མདོར་ན་ཚེ་འདིའི་སྣང་ཞེན་མ་ཆེ་བར་ད་རུང་ངང་
བསྲིང་ལ་སྡོད། གསུངས་ཀྱང་མ་ཉན་པར་ཨུ་ཚུགས་ཆེན་པོས་དགོངས་པ་
ཞུས་པས། འོ་ན་ཁྱོད་མ་ཉན་པར་འགྲོ་རང་འགྲོ་ན། ལམ་ལ་བར་ཆད་ཀྱི་
ཉེན་གྱེན་འདུ ག་པས། བླ་མ་རྩ་གསུམ་ལ་གསོལ་འདེ བས་མ་བརྗེད། ཡི་
དམ་ལྷ་ཡི་བསྙེན་སྒྲུབ་མ་ཆགས་པ་དང་། མཁའ་འགྲོ་ཆོས་སྐྱོང་ལ་གཏོར་
འབུལ་འཕྲིན་བཅོལ་རེ མས་ལ་གྱིས་གསུངས། བཻ་རོ་ཙ་ན་ནི་མི་འགྲོ་ཞུས་
པས་བཞུགས་ཐག་ཆོད། གཙང་ལེགས་གྲུབ་གཅིག་པུ་གཏོང་ན་མི་རུང་
གསུངས་ཏེ། རྒྱ་གར་པ་ཞི ག་གཡོག་ཏུ་འཁྲིད་པར་གནང་ནས་གསུངས་པ།
རྫས་ཀྱི་ཕུར་པ་འདི་རྟག་ཏུ་མ་འབྲལ་བ་གྱིས། འདི་དང་མ་འབྲལ་ན་བུ་ཁྱོད་



སྒྲ་སྒྱུར་གྱི་རྒྱལ་པོ་བ་རོ་ཙ་ན། 67
ཀྱི་ལུས་ལ་བར་ཆད་གང་གིས་ཀྱང་གླགས་མི་རྙེ ད་པ་ཁོ་བོས་ཁག་ཐེག །ད་
རེས་ཅུང་འགྲོ་བར་སྔས་ཀྱང་ཁྱོད་རང་མ་ཉན་པས་ཅི་བྱ། ཕྱིས་འདི་ལྟར་
མཇལ་འཕྲད་འབྱུང་བའང་མི་ཤེས། དཀྱིལ་འཁོར་གཅིག་གི་ཚོམས་བུར་
བླ་སློབ་མཆེད་གྲོགས་ནམ་ཡང་འབྲལ་བ་མེད་པས། གར་ཡང་མཇལ་བའི་
དབྱིངས་སུ་གཅིག་པ་ཡིན། རྡོ ར་སེམས་ཐུགས་ཀྱི་མེ་ལོང་ནང་རང་རི ག་
བླ་མ་དང་རིག་རྩལ་ཆོས་གྲོགས་འདུ་འབྲལ་མེད་པར་ཡང་ཡང་མཇལ་བ་ཡིན་
གསུངས་ཏེ། བྱིན་རླབས་སྨོ ན་ལམ་མཛད་དེ་ལམ་ཆས་ལེགས་པ་བཅས།
གཡོག་པོ་དང་བཅས་གནང་བས་ཐོན་ཕྱག་ཞུས་ནས་ཕྱིན། བ་རོ་ཙ་ནས་ཀྱང་
བྱོན་སྐྱེལ་ལེགས་པར་མཛད་དོ།།
སྙིང་དང་འདྲ་བའི་གྲོ གས་གཅིག་དར་ཅིག་གསན། །ཆུང་ནས་
འགྲོགས་པ་ང་ཉིད་སྤངས་ནས་ཐལ། །འོན་ཀྱང་བརྩེ་བའི་སེམས་ལ་ཉེ་རིང་
འགའ། མ་མཆི ས་སྙིང་ལ་ཁྱོད་ཉིད་མ་བརྗེ ད་བཅིང་། །བླ་མའི་གསུང་ནི་
རྡོ་རྗེའི་ཐ་ཚིག་ཡིག །བར་ཆད་གཡུལ་ལས་རྒྱལ་བར་གཡེལ་མ་མཛོད། །
བདག་ཀྱང་བསམ་རྫོགས་རྫོགས་ཆེན་མཐར་ཕྱིན་ནས། མི་རིང་མྱུར་དུ་མཇལ་
བའི་སྨོན་ལམ་ཞུ། ཞེས་གསུངས་ནས་ཕྱོ གས་གཉིས་བཟུང་ནས་དབུ་ཐོད་
སྤྲད་དེ་ཐུགས་སྨོན་མཛད། ལེགས་གྲུབ་ཀྱིས་ཞུས་པ། ང་ཡི་བློ་ཡི་གཏད་
ས་བེ་རོ་ཉིད། །ད་རེས་ཆུ་དང་ཉ་མོ་ཕྲལ་བ་ལྟར། །བདག་རྟོག་ངན་པས་ང་
གཉིས་འབྲལ་དགོས་བྱུང་། །བཟོད་པར་བཞེས་ལ་ཐུགས་ཀྱིས་བདག་མ་ཐོངས།།
རེ་ཞིག་རང་ཡུལ་ལོག་ནས་སླར་ཡང་ནི། །བཀྲ་ཤིས་ཆོས་མཐུན་དོ་རར་མཇལ་
བར་སྨོན། །ཞེས་བརྩེ་གདུང་མཆི་མ་འཛག་པའི་དར་དཀར་བརྐྱངས་ཏེ་ཕུལ་



68
མཁའ་འགྲོ་དང་བཻ་རོའི་རྣམ་ཐར།
བ་དང་བཅས་ཐོན་ཕྱག་ཞུས་ཏེ། རོགས་རྒྱ་གར་པ་དང་འགྲོགས་ནས་བྱོན་བྱོན་
པས། རྒྱ་ཐང་རྣམས་ཆོད་དེ་རོང་ཞིག་ཏུ་འབྱོར་བའི་དགོང་གཅིག་མཚོ་འགྲམ་
ཞིག་ཏུ་འབྱོར། དེར་ཉལ་བས་ལེགས་གྲུབ་གཉིད་དུ་སོང་གཡོག་དེ་གཉིད་མ་
ཁུག་པར་ཡོད་དུས། མཚོ་ནང་ནས་སྦྲུལ་ཆེན་པོ་ཞིག་ཐོན་ཏེ་ལེགས་གྲུབ་ཀྱི་
མལ་ས་སྐོར་བ་གཅིག་བརྒྱབ་ནས་ལོག་སོང་བ་མཐོང་། ཁོ་སྐྲག་ནས་ལེགས་
གྲུབ་ཀྱི་སྙས་འོག་ནས་ཕུར་པ་བཏོན་ཏེ། ཁོ་རང་གི་སྙས་འོག་ཏུ་བཅུག་ནས་
ཉལ་བས། སྦྲུལ་དེ་སླར་ཐོན་ནས་ལེགས་གྲུབ་ལ་ཐམས་པས། དུག་གིས་བཀྲོངས་
པར་གྱུར། རྣམ་ཐར་རྡོ་རྗེ་སྙིང་པོའི་སྲོག་ཤིང་ལས་ལེའུ་ལྔ་པའོ།།
བླ་སློབ་དགོངས་པ་མཉམ་ཞིང་རྒྱ་ཆོས་མ་ལུས་སྐུ་ལ་རྫོགས་
ཏེ་རྒྱ་ནས་ཐེགས་པ།
དེ་ནས་བི་རོ་ཙ་ན་མཆེད་གྲོགས་དང་བྲལ་བས་ཐུགས་སེམས་སྐྱོ་ནས་དབུ་ས་
ལ་བཙུགས་ཏེ་ཁ་སྦུབ་ཏུ་གཟིམས་བཞུགས་པས། གུ་རུ་ཉིད་བྱོན་ནས། ན་
འམ་གསུངས་པས། བཻ་རོས་ན་གཞིའི་མགུར་འདི་ཕུལ། ན་རང་ན་སྟེ་རང་
སེམས་སྟོང་པ་འདི་ན། །སྟོང་ཉིད་བཅོ་བརྒྱད་ཤེས་རབ་ཕར་ཕྱིན་ན་བས།།
སྟོང་པ་ཕྱང་ཆད་མེད་པ་དབུ་མ་ཐལ་འགྱུར། །ཕན་པའི་སྨན་ཞིག་དྲིན་ཆེན་
གུ་རུས་སྩོལ་མཛོད། །ད་རུང་ན་སྟེ་རྫོགས་ཆེན་སེམས་སྡེ ་ན་བས། །སྣང་
སེམས་དབྱེར་མེད་གཟུང་འཛིན་ཕྱག་རྒྱ་ཟུང་འཇུག །སྣང་གྲག་རི ག་གསུམ་
ལྷ་སྔགས་ཆེས་སྐུ ར་དག་རྫོགས། །ཕན་པའི་སྨན་ཞིག་དྲིན་ཆེན་གུ་རུས་སྩོལ་



ར
13
སྒྲ་སྒྱུར་གྱི་རྒྱལ་པོ་བི་རོ་ཙ་ན། 69
མཛོད། །སེམས་དང་སེམས་ཉིད་དབར་ན་བདག་ཉིད་ན་བས། །དབྱིངས་
རིག་སློང་ཆེན་ཡངས་ས་ནམ་མཁར་གདལ་ཁྱབ། །ཀློ ང་དགུའི་མན་ངག་
གཏིང་ཟབ་ཇི་སྙེད་ན་བས། །ཕན་པའི་སྨན་ཞིག་དྲིན་ཆེན་གུ་རུས་སྩོལ་མཛོད།།
ཡང་གསང་བླ་ན་མེད་པའི་གདོད་གཤིས་ན་བས། །ཀ་དག་ལྷུན་གྱིས་གྲུབ་
པའི་ཡེ་ཤེས་ཇི་ལྟ། །ཟག་བཅས་ཕུང་པོ་འཇའ་ལུས་རྡོ་རྗེ ར་མ་གྲོལ། །ཕན་
པའི་སྨན་ཞིག་དྲིན་ཆེན་གུ་རུས་སྩོལ་མཛོད། །ཅེས་ཞུས་པས།
གུ་རུ་ཐུགས་ཤིན་ཏུ་མཉེས་པས། ཕྱི་སེམས་སྡེ་ནང་ཀློང་སྡེ། གསང་
བ་མན་ངག་སྡེ། ཡང་གསང་བླ་ན་མེད་པའི་སྡེའི་སྐོར་རྫོགས་ཆེན་རྒྱུད་འབུམ་
ཕྲག་དྲུག་ཅུ་རྩ་བཞི་རྣམས་ཀྱི་སྙིང་བཅུད་བུམ་པ་གང་འཇོའི་ཚུལ་དུ་བསྩལ་ནས་
ཚིམས་སམ་གསུངས་པས། ད་རུང་མ་ཚིམས་ཞུས་པས། མཧཱ་གུ་རུས། པདྨའི་
དགའ་ཚལ་དཀར་སེར་དམར་ལྗང་མཐིང་། །མེ་ཏོག་བཀྲ་བའི་གསེབ་ན་གསེར་
སྦྲང་གཡུ་གཤོག་ཅན། །དབྱར་གསུམ་བཅུད་འཇིབས་བདུད་རྩི་རོལ་རོལ་བས།།
གེ་སར་ནམ་ཟླ་ཡོལ་ཟིན་གཡུ་སྦྲང་ཚིམས། །ཆང་མའི་ཁྱིམ་ན་གྲོ་ནས་འབྲས་
དཀར་བཅུད། །མྱོང་བས་བཟི་ཞིང་དགའ་བའི་མགྲོན་པོ་རྣམས། །ཆང་རྫས་
སྟོངས་པས་སྦྲང་མ་ལྷག་ལུས་ཙམ། །རོ་དོར་མ་ཞེན་མགྲོན་པོ་མཁོ་ཐག་ཆོད།།
ཆོས་ཕུང་བརྒྱད་ཁྲི་བཞི་སྟོང་སྙིང་པོའི་བཅུད། །འབུམ་ཕྲག་དྲུག་ཅུའི་རྒྱུད་ཀྱི་
ཡང་སྙིང་རྣམས། །རྡོ་རྗེ་སྙིང་པོ་བློ་འདས་ཆོས་ཀྱང་དོན། །རྡོ་རྗེ་སློབ་བུའི་
སྙིང་ལ་བསྟིམས་ཚར་ཤྲཱི་སིངྷ་། །ཐུགས་ཡིད་གཅིག་ཏུ་འདྲེས་སོ་འགྲོ་དོན་
སྐྱོངས། །ཞེས་གསུངས་ཏེ་བི་རོ་ཙ་ནར་ཐིམ་ནས་ཞག་བདུན་བར་བླ་སློབ་གཉིས་
མེད་དུ་གྱུར་ནས་བཞུགས་སོ།།



70 མཁའ་འགྲོ་དང་བི་རོའི་རྣམ་ཐར། །
དེའི་ཚེ་བེ་རོ་ཉིད་ཀྱང་གཙོ་འཁོར་དགོངས་པ་མཉམ་པའི་དོན་ལ་
མངོན་པར་བྱང་ཆུབ་སྟེ། ད་ནི་རྒྱ་གར་དུ་ལོ་ཡང་ལྔ་བཅུ་ལྷག་འདས་འདུག
སྒྲ་རི གས་ཀྱང་སྟོང་དང་དགུ་བརྒྱ་ཙམ་ཤེས། མདོ་རྒྱུད་མན་ངག་རྒྱ་མཚོ་
ཡིས་ནི་ཕ་རོལ་ཏུ་ཕྱིན། ཏིང་འཛིན་གྲངས་ལས་འདས་པ་ནི་མངོན་དུ་གྱུར།
ཞིང་ཁམས་བརྗོད་དུ་མེད་པ་ནི་མཇལ་ཞིང་ཉུལ། ཟག་བཅས་ཀྱི་ཕུང་པོ་ནི་
འོད་སྐུར་སྨིན། ཆོས་ཀྱི་ཡང་རྩེ་འོད་གསལ་རྡོ་རྗེ་སྙིང་པོ་ནི་སྲོག་གི་ཀ་བའི་
ཤིང་ལྟར་སྙིང་དབུས་བརྟན། སངས་རྒྱས་ཀུན་དང་མི་གཉིས་པའི་བླ་མ་དང་
འདུ་འབྲལ་མེད་པའི་དགོངས་པ་ཉག་ཅིག་ཐོབ་པའི་སྐབས་འདིར། ད་སུ་ལ་ཆགས།
ཅི་ལ་ཞེན། གང་ལ་འགོར། སྒུག་པའི་ཡུན་དོན་མ་མཆིས་སོ་དགོངས་ཏེ། ཚོགས་
ཀྱི་འཁོར་ལོ་རྒྱ་ཆེན་པོ་བསྐོར་ནས་དགའ་སྟོན་འགྱེད། བླ་མ་ལ་གཏང་རག་
གི་ཏི་མཎྜལ་གསེར་ཊམ་དང་གསེར་ཕྱེ་ཕོན་ཆེར་ཕུལ།
སླར་གསོལ་པ། བཀའ་དྲིན་ཆེའོ་མཧཱ་གུ་རུ། །ཐུགས་རྗེ་གཟིགས་
པས་མ་བོར་ཅིག །གངས་ཅན་ཡུལ་དུ་བཏོལ་བ་ན། །བཙན་པོ་ཁ་དྲག་ཆེ་
བས་བླ་མས་སྐྱོབས། །སངས་རྒྱས་བསྟན་པ་ཕྱོགས་བཅུ་དུས་བཞི ར་སྤེ ལ།།
འཛི ན་སྐྱོང་ཡུན་གནས་དར་རྒྱས་མཛོད། །སྤྲང་པོའི་སྐྱིད་སྡུ ག་ཅི་འབྱུང་
ཡང་། །ཕ་གཅིག་ཁྱེད་རང་མཁྱེན་ནོ་ཐུགས་རྗེས་གཟིགས། །ཞེས་ཞབས་
སྤྱི་བོར་བླངས་ཏེ་འབྱོ ན་པ་ན། མཧཱ་གུ་རུས་གསུངས་པ། ཁྱེད་ཀྱི་མཆེད་
གྲོགས་བར་ཆད་ཀྱིས་ལམ་དུ་བཀྲོངས་པས། རྒྱ་བོད་ས་ལམ་ཐག་རིང་བས་
རྐང་མགྱོ གས་སྒྲུབ་ལ་བསྐྱོད་ཅིག །གསུངས་པས་ལེགས་སོ་བཞུགས་ཏེ།
གྲོ གས་པོ་ཀུ་མ་རའི ་སར་བྱོ ན་ནས། གསེར་ཊམ་གཅིག་བྱིན་ནས་རྐང་



སྒྲ་སྒྱུར་གྱི་རྒྱལ་པོ་བ་རོ་ཙ་ན། 71
མགྱོགས་བསླབ་སྟེ་ཞག་བདུན་ལ་གྲུབ། དེ་ནས་གྲོགས་པོ་ཀུ་མ་རས་རྒྱ་གར་
ས་མཚམས་བར་བསྐྱལ་ཏེ། ལམ་སྲུང་བར་ངོ་སྦྱོར་གྱིས་འཕྲང་ལས་སྒྲོལ་
ཏེ་གྲོགས་པོས་སྨྲས་པ། བ་རོ ་ཁྱོད་ཀྱི་ཡོན་ཏན་རྣམས། །གང་ལ་འཕོས་
པའི་བསོད་ནམས་ལ། །བདག་ཀྱང་ཡི་རང་འཁོ ར ་མཚོ་ལས། །གྲོལ་བའི་
སྐྱབས་འཇུག་ཁྱེད་ཀྱང་མཛོད། །དེ་ནས་བྱང་ཆུབ་བར་དུ་ཡང་། །ཚེ་རབས་
ཀུན་ཏུ་ཁྱེད་དང་འགྲོགས། །བརྩེ་བའི་ཐུགས་ཀྱིས་དགོངས་པར་ཞུ། །ཞེས་
ཞུས་པས། བཻ་རོས་གསུངས་པ།
དྲིན་ཆེན་བླ་མའི་ཐུགས་ཀྱི་སྲས། །གདོན་མི་ཟ་བ་བདག་ཉིད་ལ།།
བརྩེ་བས་གྲོས་བཏབ་གྲོགས་པོ་ཁྱེད། །འགྲོགས་པས་བདག་ཀྱང་རྟག་ཏུ་སྐྱིད།།
ཐུགས་རྗེ་ཆེ་འོ་གྲོགས་པོ་བཞུགས། །བསམ་པ་ཆོས་བཞིན་འགྲུབ་པ་དང་།།
དག་པའི་ཞིང་དུ་མཇལ་བར་སྨོན། ཞེས་ཕན་ཚུན་སྐྱོ་བའི་མདངས་ཕྱུང་བཞིན་
པའི་ངང་གྱེས་ཏེ་བྱོན། །གྲོགས་ཀུ་མ་ར་རྒྱ་ལ་ལོག །བི་བོ་ཙ་ན། དེའི་
དགོང་མོ་རྒྱལ་པོ་ཞིག་དང་མཇལ་བས། སུ་ཡིན་དྲིས་པས། བེ་རོ ས་མགུར་
གསུངས་པ། ཡུལ་ནི་སྐྱེ་མེད་ཆོས་ཀྱི་དབྱིངས། །འགགས་མེད་ལམ་ནས་
བདག་ཉིད་ཡོངས། །གནས་མེད་དེ་རིང་ཆགས་པ་ཞུ། །ཞེས་གསུངས་པས་
ནང་དུ་གདན་དྲངས་ཏེ་དགྱེས་པའི་གདན་ལ་བཞུགས་སུ་གསོལ་ནས། །ཞིམ་
པའི་བཟའ་བཏུང་ཚིམས་པར་ཕུལ་ནས་རྒྱལ་པོས་ཞུས་པ། བན་དེ་ཉིད་ཀྱི་
མཚན་ལ་ཅི་ཞུ། བླ་མ་སུ་བསྟེན། ཆོས་ཅི་འདོ གས། ཉམས་རྟོ གས་ག་
འདྲ་འཁྲུངས། རྟོགས་པའི་གདེང་ཇི་ལྟ་བུ་དང་ལྡན། ད་གར་འགྲོ། ཞེས་
པའི་ལན་དུ་བཻ་རོ་ཙ་ནས་མགུར་གསུངས་པ།



72
མཁའ་འགྲོ་དང་བི་རོའི་རྣམ་ཐར།
མི་ང་ཡི་བླ་མ་རང་རིག་ཀུན་ཏུ་བཟང་། །དབང་བསྐུར་ཐོབ་བྲལ་
བ་དགོངས་པའི་དབྱིངས་སུ་འཁྱིལ། །བརྡ་སྟོན་མཛད་ཤི་སིདྷ་དྲིན་ཆེན་ཡིན།།
ལུང་མན་ངག་རྒྱ་མཚོའི་ཡིད་བཞིན་ནོར་བུའི་ཆེས། །དོན་རྡོ་རྗེ་སྙིང་པོ་འོད་
གསལ་རྫོགས་ཆེན་ཐོབ། །ཉམས་རྟོགས་པ་སྣང་སྲིད་སྒྱུ་མའི་ཆོ་འཕྲུལ་
ཤར། །གཤིས་ལྷུ ན་གྲུབ་སྣང་བཞིའི་དཀྱིལ་འཁོར་ཚོམས་བུར་མཇལ།།
གདེ ངས་བཞི་ལྡན་གུ་ཡངས་བློ་བདེའི་རྒྱལ་ས་འཛིན། །གཞི་གདོད་མར་
རྟག་བརྟན་རང་བྱུང་སངས་རྒྱས་ཡིན། །གྲོ གས་ཡེ་ཤེས་ལྷ་དང་ལྷ་མོ་
འགྲོགས་བཞིན་དུ། །ད་བསིལ་ལྡན་མུན་སེལ་ཉི་མ་བདག་འགྲོ་ལགས།།
ཞེས་གསུངས་པས། །
རྒྱལ་པོ་ཤིན་ཏུ་དད་མོས་ཐོབ་ནས། ལྷ་རབ་འདི ར་བཞུགས་པར་
ཞུ༑ མིན་རུང་ཞག་ཤས་བཞུགས་ནས་ཆོས་ཀྱི་བཀའ་དྲིན་སྩོལ། ཞེས་
གསོལ་བ་བཏབ་པར་བརྟེ ན་ཉིན་ཤས་བཞུ གས་ཏེ་མོས་པའི་ཁམས་དང་
བསྟུན་པའི་ཆོས་ཀྱིས་ཚིམས་པར་མཛད། ཡང་རྒྱལ་པོས་གསོལ་བ། མཧཱ་
གུ་རུ་རཏྣ། ཆོས་རྣམས་ཀུན་གྱི་མཐར་ཐུག་པ་སྐྱེ་མེད་བྱ་བ་ལགས་ན།
དེ ་ཇི་ལྟ ར་བསྒོ མས། ཤིན་ཏུ་ཉམས་སུ་བླང་བདེ་སླ་བ། དོན་བསྡུས་
ཉག་ཅི ག་གསུངས་པར་ཞུ། ཞུས་པས། བི་རོ ས་བཀའ་བསྩལ་པ།
རྒྱལ་པོ་ཆེན་པོ་དགོངས་པའི་དོན་དུ་ གཅིག་བཞག་མན་ངག་
གནང་དང་ལྡན་པས་ན། །སྐྱེ་བ་ཕྱི་མ་མི་ལེན་ངེས། །སྐྱེ་མེད་ཆོས་དེ་རྒྱལ་
པོས་རྟོགས། །དམ་ཚིག་མུ་བཞི་རྒྱན་དུ་གཅེས། །ཞེས་གསུངས་ཏེ་རིག་
པ་རྩལ་གྱི་དབང་ཆེན་བསྐུར་ནས་ངོ་སྤྲོད་མཛད་དེ་བྱོན་པས་ཕྱིས་སུ་རྒྱལ་པོ་
JW



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 73
ཟག་བཅས་ཀྱི་ཕུང་པོ་ལས་གྲོལ་བའི་ཞལ་སློབ་ཐུགས་ཀྱི་སྲས་སུ་གྱུར་གདའ།
ཞེས་གྲགས་སོ། །རྣམ་ཐར་རྡོ་རྗེ་སྙིང་པོའི་སྲོག་ཤིང་ལས། རྒྱ་གར་ནས་
ཆོས་ཡོད་དོ་ཅོག །ཁྱད་པར་འོད་གསལ་རྫོགས་པ་ཆེན་པོ་ཡོངས་སུ་རྫོགས་
པ༑ ལོ་ཆེན་བཻ་རོ་ཙ་ནའི་དགོངས་པའི་ཀློ ང་དང་ཡེ་ཤེས་ཐུགས་མི་བརྗེད་
གཟུངས་སུ་བཏབ་སྟེ། བླ་མའི་ལུང་བསྟན་མཆོག་ཐོབ་ནས། རང་ཡུལ་
ཕྱོགས་སུ་དག་ཐོན་མཛད་པའི་སྐོར་ལེའུ་སྟེ་དྲུག་པའོ།།
བོད་དུ་འཁོར་ནས་ཆོས་རྒྱལ་དང་མཇལ་བ།
དེ་ནས་བལ་ཡུལ་འཕགས་པ་ཤིང་ཀུན་དུ་བྱོན། རྒྱ་གར་རྒྱལ་པོས་ཕུལ་བའི་མི་
ཏྲིའི་སྐུ་དེ་མཆོད་རྟེན་གོ་མ་ས་ལ་གན་དྷར་ཕུལ་ཏེ། སངས་རྒྱས་སྐུ་ལ་བཟོད་
པར་གསོལ་གསུངས། ལས་ཅན་གྱི་སློབ་མ་མཚན་ལྡན་རིགས་བཟང་མ་དམ་
ཚིག་སྒྲོལ་མས། མཉེས་གསུམ་གྱི་མཆོད་པས་ཞབས་སྤྱི་བོར་བླངས་ཏེ། ཆོས་
དུ་མ་ཞུས་ནས་རྗེས་སུ་བཟུང་བར་གསོལ་བ་བཏབ་པས། གུ་རུ་བེ་རོ་ཙ་ནས་
ཞལ་གྱིས་བཞེས་ཏེ་གསུངས་པ། སྔོན་བསགས་བཟང་པོས་དམ་ཆོས་རྫོགས་
ཆེན་ཐོབ། །དད་བརྩོན་ཤེས་རབ་ལྡན་མས་ཉམས་ལེན་སྐྱོངས། །རྩ་རླུང་ཐིག་
གསུམ་དབུ་མའི་གྲོང་དུ་དག །རྡོ་རྗེ་གསུམ་དུ་སྨིན་རྫོགས་མཐར་ཕྱིན་དུས།།
བདག་དང་འབྲལ་མེད་ལྕང་ལོ་ཅན་དུ་འགྲོ། །དམ་ཚིག་སྒྲོལ་མ་ལྷ་དང་བླ་མ་
གསུམ། །དབྱིངས་རིག་མཁའ་ཀློང་དབྱེར་མེད་ལྷང་ངེར་དྲན། །ཞེས་གསུངས་
ཏེ་ཟླ་ལམ་ཞག་གིས་ཆོད་པའི་བགྲོད་ཀྱིས་བསྐྱོད་པས། གུང་ཐང་ལ་རྩར་བྱོན་



74 མཁའ་འགྲོ་དང་བཻ་རོའི་རྣམ་ཐར།
ཚེ༑ བོད་ཀྱི་ལྷ་སྲིན་གཞི་བདག་རྣམས་ཚོད་ལྟ་བྱེད་པའི་ཉམས་ཤར། ལ་ལ་
ཁ་བ་ཆེན་པོ་བབས་ཏེ་ལམ་འགགས་པས། བི་རོ ས་མགུར་བཞེས་པ།
ཆུང་ནས་བསྐྱངས་པའི་བཀའ་དྲིན་ཅན། །མཧཱ་གུ་རུ་པདྨ་འབྱུང་།།
རྡོ་རྗེའི་བཀའ་བཟང་སྤྱི་བོར་བརྒྱན། །ཁྲི་སྲོང་ལྡེའུ་བཙན་དགོངས་སྒྲུབ་ཕྱིར།།
བཅུ་དྲུག་ལོ་ལ་རྒྱ་གར་བཏོལ། །དོ་ཤི་དོ་ཆད་མང་ཙམ་མྱོང༌། །མཇལ་
དཀའི་བི་སིདྷ་མཇལ། །ཐོབ་དཀའི་དམ་ཆོས་རྫོགས་ཆེན་ཐོབ། །སྒྲུབ་དཀའི་
ཡེ་ཤེས་ལྷ་བརྒྱ་སྒྲུབ། །རྟོགས་དཀའི་རང་རིག་སངས་རྒྱས་རྟོགས། །བརྗོད་
དཀའི་སྒྲ་རིགས་སྣ་ཚོགས་ཤེས། །བགྲོད་དཀའི་རོང་ལམ་དོག་མོ་ཆོད། །སླེབ་
དཀའི་བོད་ཡུལ་འདི ར་འབྱོར་ཀྱང་། །ད་དུང་གཞི་བདག་ཁྲེག་བདོག་ཆེ།།
རྒྱ་གར་ཆོས་ཀྱི་གཏེར་མཛོད་མ་ལུས་པ། །བཻ་རོ་ཙ་ནའི་ལུས་ལ་ཡོད། །མི་
བརྫུན་བཀའ་ཡི་བདེ ན་ཚིག་གིས། །ཁ་བ་འདི་ཆོད་ལམ་ཕྱེས་ཤིག །ཅེས་
མགུར་བཞེས་ཏེ། ནམ་མཁར་སྡི གས་མཛུབ་མཛད་པས། དེ་མ་ཐག་ཁ་བ་
ཆད་ཉི་མ་ཕྲ་ལམ་མེར་ཤར། སྤྲིན་གསེབ་ནས་དཔལ་ལྷ་མོས་མཛེས་པའི་
སྐུ་བསྟན་ནས། ཕྱག་གི་བརྡ་མཛད་དེ། བུ་གཅིག་བྱོན་མཛོད། འོ་མ་རྒྱལ།
གསུངས་པས། མ་བུ་འཕྲད་པ་ལྟ་བུའི་དགའ་སྤྲོས་བསུས། དེ་ནས་དཔའ་
ཆེན་གྱི་མདའ་འཕངས་པ་ལྟར་མགྱོགས་པ་ཕེབས་པས། ཉིན་ཞག་གཅིག་ལ་
དཔལ་བསམ་ཡས་སུ་ཕེབས།
ཆོས་རྒྱལ་ཁྲི་སྲོང་ལྡེའུ་བཙན་མཇལ་བར་ཐུགས་ཤིན་ཏུ་རིངས་ཀྱང་
སྐབས་ཤིག་ཐུགས་དགོངས་ཤར་ཏེ། སྤྱིར་ཆོས་ཀྱི་ཆེ་བ་འདོན་པ་དང་། སྒོས་
ཆོས་རྒྱལ་ཉིད་ཀྱིས་ཆོས་ཐོབ་ནས་རྒྱ་གར་འཁོར་དུས་ཞབས་འོག་རྡེའུ་བཏོན་ཏེ་



སྒྲ
སྒྲ་སྒྱུར་གྱི་རྒྱལ་པོ་བི་རོ་ཙ་ན། 75
ར
དབུ་ལ་བསྣམ་རྒྱུའི་ཞལ་བཞེས་ཡོད་པ་འགྱུར་མེད་འདུག་གམ་བརྟག་ཕྱིར། ཕྱག་
བྲིས་ཤིག་སྤྲིངས་པ། ཆོས་ཀྱི་རྒྱལ་པོ་མངོན་མཐོའི་ཁྲི་སྟེང་བཞུགས། །ཇི་
ལྟར་རི་རྒྱལ་ལྷུན་པོ་བརྗོད་ལྡན་བཞིན། །གླིང་བཞི་བསྐོར་ཕྱོགས་མ་ནོར་ཉི་
ཟླ་ལྟར། །རྫུ་འཕྲུལ་རྐང་བཞིས་བདག་ཉིད་རྒྱ་ནས་འཁོར། །ཕྲིན་ལས་རྣམ་
བཞིའི་འགྲོ་དོན་སྐྱོང་བ་ལ། །དབང་བཞིའི་སྐལ་ལྡན་འགའ་ཡང་ཨེ་ཡོད་དམ།།
ཞེས་དྲིས་ཏེ་འབུལ་དུ་བཏང་བས། །
ཆོས་རྒྱལ་ཁྲི་སྲོང་ལྡེའུ་བཙན་ཤིན་ཏུ་ཐུགས་དགྱེས་ནས། རྔ་ཆེན་
བརྡུངས། བློན་འབངས་རྣམས་ལ་སྒྲ་ཆེན་ཁྱབ་པར་བསྒྲགས་ཏེ། དཔལ་བསམ་
ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ། སྐྱ་སེར་ཕོ་མོ་ཡོད་
ཚད་འཛོམས་ནས་བི་རོ་ཙ་ན་རྒྱ་གར་ཚད་པའི་ཡུལ་ནས། དམ་པའི་ཆོས་
བཙལ་བ་ལེགས་པར་བརྙེ ད་ནས་བདེ་བར་བྱོན་པའི་ཕེབས་བསུ་དགའ་སྟོན་
རྒྱ་ཆེན་པོ་འགྱེད་པར་འདུས་ཤིག །ཅེས་བཀའ་རྒྱ་བསྒྲགས་པས། ཁང་སྲུང་
རེ་མ་གཏོགས་ཁྱིམ་ནས་ཡོད་ཚད་གནས་དེ ར་འཛོམས་པས། བཻ་རོ་ཙ་ན་
ཉིད་ཀྱི་ཡབ་ཡུམ་གཉིས་ཀྱང་། ཨེ་ཡིན་ནམ། དེ་རིང་ཐོས་པའི་གཏམ་དེ་
ཨེ་བདེན་ནམ། མདང་གསུམ་ཉལ་བའི་རྨི་ལམ་ན། ལྷོ ་ནས་ཉི་མ་ཞིག་ཤར་
ཏེ་ཡུལ་ཀུན་འོད་ཀྱིས་ཁྱབ་པར་རྨིས། རང་རེ་ཕ་མ་རྒན་རྒོན་མཐོན་པོའི་
ཁྲི་ལ་འདུག་པ་རྨིས། ཞིམ་པོའི་བཟའ་བཏུང་བྱེད་པ་རྨིས། བསྟོད་དབྱངས་
གླུ་གར་བྱ་བ་རྨིས། བདེ་སྐྱིད་དགའ་སྟོན་འགྱེད་པར་རྨིས། སྙི ང་གི་བུ་དེ་
ཆུང་ནས་ཕྲལ་བ་སླར་ཡང་མིག་གི་ཡུལ་དུ་ཅང་ཡོད་སྲིད་དམ། ཕན་ཚུན་
གླེང་བཞིན་བྱོན་ནས་ཁྲོམ་གསེབ་ཀྱི་མདུན་ཙམ་དུ་བཞུགས། དེ་ནས་གཙུག་



76
མཁའ་འགྲོ་དང་བ་རོའི་རྣམ་ཐར།
ལག་ཁང་གི་སྟེང་ནས་ཟངས་ཀྱི་དུང་ཆེན་ཆ་དང་རྒྱ་གླིང་ཆ་སྒྲིགས་ཏེ་རེ་མོས་
ཀྱིས་འབུད། རྔ་རོ ལ་མོ། སིལ་སྙན། གདུ གས། འཕན། རྒྱལ་མཚན། བ་
དན། ཌ་རུ། དྲིལ་བུ། ཆ་ལང་། དོ ་ད་མན། དུང་དཀར་སོགས་མཆོད་
པའི་བྱེ་བྲག་མཐའ་ཡས་པ་བཀྲམ་འཕྱར། གྲྭ་བཙུན་གྲལ་འགྲིགས་པའི་ལག་
ཏུ་ཐོགས་ཏེ། འུར་ཆེམ་ཆེམ་ལྡིར། ཕྲ་ཆེམ་ཆེམ་འཕྱར། སྤོས་སྣས་དྲངས།
ཞོ༑ འོ་མ། དར་བ་བཀངས་པའི་སྣོད་འཁུར་བའི་ན་ཆུང་གཞོན་ནུ་ཟབ་
གོས་རྒྱན་ཆས་སྤྲས་པ་གཡས་གཡོན་གྲལ་ལ་ལངས་ཏེ་བསུས། ཕོ་བྲང་ནང་
སྒོ ར་ཆོས་རྒྱལ་ཉིད་ཀྱི་དབུ་སྐྲ་བཀྲོལ་ཏེ་གདན་དུ་བཏིང་ནས། བཻ་རོ་ཙ་ན་
ཕེབས་སུ་བཅུགས་པས། བླ་མཆོད་ཞལ་མཇལ་བ་ཙམ་གྱིས་དགའ་དྲགས་
པས་ངུ་བྲོ་ཟེར་བའི་དཔེ་དོན་དུ་གྲུབ་སྟེ། ཕྱག་ནས་བཟུང་སྤྱན་ཆབ་ཕྱིས་
བཞིན་ཞལ་ལ་བལྟ་རེ ས་མཛད་དེ། ཧབ་ཐོབ་ཅི་ཡང་བྱུང་ངོ་།།
རྒྱལ་བློན་བཙུན་མོ་ཐམས་ཅད་ཀྱིས་ཚངས་ཀ་ཤིག་ཤིག་མཇལ་ཁ་
ཞུ་ཞིང་མཇལ་དར་ཕྱག་རྟེ ན་འབུལ་རི་ལྟར་སྤུངས་ཏེ་ཕུལ། ཁྲོམ་དམར་
ནག་འཛོམས་སར་ཁྲི་བཤམས་པར། སློབ་དཔོན་བཻ་རོ་ཙ་ན་བཞུགས་ཏེ་ཀུན་
གྱིས་མཇལ། ཕ་མ་གཉིས་ཀྱང་ཀུན་ལྟར་མཇལ། བཻ་རོས་ཀྱང་ཕ་མ་སྙིང་
རྗེ་དགོངས་ཏེ། སྤྱན་ཆབ་བསིལ། དེ་ནས་ཁྲོམ་ཚོགས་ཀུན་ལ་རྒྱ་གར་ཆོས་
ཀྱི་འབྱུང་ཁུངས་རྒྱ་ཆེར་གསུངས། །
རྒྱ་ཆོས་ལ་དཀར་བ་ཙམ་མ་ཡིན། དཀར་པོ་རྒྱུ་འབྲས་ཀྱང་ཞིབ་
པར་བརྩི། ཁྲེལ་ངོ་ཚ་ཤིན་ཏུ་ཆེ། ཡ་རབས་སྤྱོད་པ་བཟང་། ཞི་དུལ། ལྷོད་
ཆགས་པའི་མི་གཤིས་འཇམ། རྒྱལ་པོའི་བཀའ་ཁྲིམས་བཙན་ཞིང་ཆོས་དང་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 77
སྒྲ
མཐུན། ཡུལ་བདེ་ས་སྐྱིད། ཇག་རྐུན་མ་རབས་མིང་ཡང་མེད། ནད་པ་
གསོ་བའི་ཁང་པ་དང་། དཔྱད་བཅོས་སྨན་ཁང་མང་། ཡིག་རིགས་འབྲི་
ཀློག་དང་ལག་ཤེས་བཟོ་གྲྭ་ཁང་མང་། དེ་སོགས་རྒྱ་གར་འཕགས་པའི་ཡུལ་
གྱི་བསྟོད་བསྔགས་དང་འབྲེལ། བླ་མ་སངས་རྒྱས་དངོས་འདྲ་དང་གྲུབ་ཐོབ་
མཁས་བཙུན་སྐར་ལྟར་བཀྲ་བའི་ལོ་རྒྱུས་རྒྱས་བསྡུས་འཚམ་པར་གསུངས་
པས་ཐམས་ཅད་ཀྱང་ཧ་ལས། ཡི་རངས་ཤིང་མངོན་པར་དགའ་བས་བསྟོད་
དོ༑ ༑རྣམ་ཐར་རྡོ་རྗེ་སྙིང་པོའི་སྲོག་ཤིང་ལས། བི་རོ་ཙ་ན་བོད་དུ་འཁོར་
བའི་ལེའུ་སྟེ་བདུན་པའོ།།
རྒྱལ་པོའི་མཆོད་གནས་དབུ་བླ་མཛད་པ་དང་ཕྲ་མ་བྱུང་བ།
དེ་ནས་ཆོས་རྒྱལ་ཁྲི་སྲོང་ལྡེའུ་བཙན་གྱིས་ཞལ་བཞེས་ཇི་བཞིན་འབངས་བོ་
རོ་ཙ་ན་དབུའི་མཆོད་གནས་སུ་བཀུར་སྟི་ཕུན་སུམ་ཚོགས་པ་མཛད་དེ། ཉིན་
མཚན་དུ་ཆོས་ཀྱི་དྲི་བ་མཛད་ཅིང་བཞུགས། བཻ་རོས་གསུངས་པ།
ཆོས་རྒྱལ་ཆེན་པོ། རྒྱ་གར་ཆོས་ཀྱི་ཁུངས་ཤིན་ཏུ་བཟང་། ཆོས་
ལུགས་འདྲ་མིན་སྣ་ཚོགས་མི་འབྱུང་སྟེ ། ཅི་ཕྱིར་ཞེ་ན་དང་པོ་ཆོས་དེ་མདོ་
རྒྱུད་གང་ལ་གཏོགས། སྟོན་པས་གསུངས་པའི་བཀའ་མ་ཡིན་ནམ། བྱིན་
གྱིས་བརླབས་པའམ། ལུང་དུ་བསྟན་པ་ཇི་ལྟར་ཡིན། བླ་མ་བརྒྱུད་པའི་
ཁུངས་ཐུབ་པ་འདུག་གམ་མི་འདུག་བལྟ། བཤད་པའམ་སྒྲུབ་པའི་ཕྱོགས་གང་
དུ་གཏོགས། སྔགས་སུ་འདུག་ན་དབང་ལུང་དམ་ཚིག་གནད་དང་ལྡན་ནམ་



78
མཁའ་འགྲོ་དང་བཻ་རོའི་རྣམ་ཐར།
མི་ལྡན་བལྟ། མདོ་རུ་འདུག་ན་སྡོམ་པ་ཚུལ་ཁྲིམས་བསླབ་པ་ལྡན་ནམ་བལྟ།
བསྟན་བཅོས་ཡིན་ན་རྩོམ་མཁན་ཉིད་ཀྱི་ཡོན་ཏན་བརྟག །བརྩམས་ཆོས་
པཎ་ཌི་ཏ་ཡི་མདུན་དུ་འབུལ། ལུང་རྟོགས་གཉིས་ཀྱིས་ཉམས་ཞིབ་ལེགས་
པར་བྱས་ནས། སངས་རྒྱས་བཀའ་ཡིས་གནང་། འཕགས་པའི་ལུང་གིས་
ཟིན། མན་ངག་དོན་དང་ལྡན། ཉམས་མྱོང་ཚད་མས་གཏན་ལ་འབེབས་
པ༑ སེམས་ཅན་ལ་ཕན་པ་ཞིག་མཆིས་ན། དམ་པའི་ཆོས་དེ་རྩོམ་པའི་མི་
དེ་ལ་ཁྲི་བརྩིགས་གཟེངས་བསྟོད་དེ་ཡར་ལ་སྟེ གས། ཆོས་དེ་ཉིད་འཕེལ་
རྒྱས་ཐབས་ལ་བརྩོན་པར་བྱེད། གལ་ཏེ་ཁུངས་དང་མི་ལྡན་པ་ཞིག་འདུག་
ན༑ དེ་ནི་ཆོས་མིན་ཆོས་སུ་བརྫུས་པའི་བརྫུན་ཆོས་ཟེར། ཡང་ན་མེར་
བསྲེག །དེའི་དུད་པས་ཕོག་ཀྱང་དམྱལ་བར་འགྲོ། སྣ་ལ་སྦར་བ་ཁོབ་ཅིག་
ཟེ ར་ནས་ཆད་པས་ཚར་གཅོད་པར་བྱེད། དེ་ལྟ ར་འདྲ་མིན་སྣ་ཚོགས་མི་
འབྱུང་བ་ལགས། ཞེས་གསུངས་པར།
བེ་རོས་ཆོས་ཟབ་མོ་ལེགས་པར་ཐོབ་པ་ཐག་ཆོད་ཡིད་ཆེས་ཏེ། རྒྱལ་
པོ་རང་གི་ཆིབས་ཆེན་འོ་ལ་རྟིང་དཀར་ལ། གསེར་གཡུའི་སྒ་སྲབ་ཀྱིས་བརྒྱན་
ཏེ༑ སློབ་དཔོན་ཆེན་པོར་གསོལ་བ། རྒྱལ་བ་ཀུན་གྱི་བདག་ཉིད་བླ་མ་རྗེ།།
བདག་གི་བསམ་པ་ལྷག་པར་དག་པའི་མཐུས། །ཆོས་ནི་ཇི་སྙེ ད་མཆིས་པ་
ཁྱེད་ཀྱིས་བརྙེ ད། །ཚེ་གཅིག་རྩོལ་མེད་རྫོགས་པའི་སངས་རྒྱས་པར། །བགྲོད་
པའི་ལམ་མཆོག་རྫོགས་པ་ཆེན་པོའི་ཆོས། །སྟོན་པར་མཛད་ཕྱིར་རིན་ཆེན་
རྟ་མཆོག་འབུལ། །དགྱེས་པར་བཞེས་ལ་སྨིན་གྲོལ་དངོས་གྲུབ་སྩོལ། །ཞེས་
ཞུས་པས། བོ་རོ ས་གནང་བར་མ་འདོད་ནས་གསུངས་པ། ཆོས་ཀྱི་རྒྱལ་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 79
པོ་རྫོགས་པ་ཆེ། །སེམས་ཅན་རྒྱལ་པོ་རྟར་མི་འཚོང་། །ཆོས་རྒྱལ་གྱིས།
འོ་ན་ཅི་ཞིག་འབུལ། ཞུས་པས། སྒོ་གསུམ་ལོངས་སྤྱོད་མཎ་དལ་འབུལ།།
དེས་ཀྱང་རིན་དེ་ལོངས་མ་ཡིན། །དད་དང་དམ་ཚིག་བློ་སྙིང་བྲང་། །གཏོང་
ལ་བྱིན་གྱི་གཞན་དུ་མིན། །གསུངས་པས། བདེན་དགོངས་ཏེ་མངའ་བདག་
གིས་རིན་ཆེན་གསེར་གཡུའི་མཎ་ཌལ་སྣ་ཚོགས་ནོར་བུའི་ཕྲས་བརྒྱན་ཏེ་གུས་
ཕྱག་ལན་མང་པོར་འཚལ་ནས་གསོལ་བ་བཏབ་པས། ཕྱི་ནང་གསང་བའི་
དབང་རྣམས་རིམ་པས་བསྐུ ར། ལུང་བྱིན། འཁྲིད་བཏབ་སྟེ་བསྒོམ་པར་
མཛོད། གསུངས་པ་བཞིན་ཐུགས་དམ་ཉམས་བཞེས་མཛད་པས། ཏིང་ངེ་
འཛིན་མི་གཡོ་བའི་རྟོགས་པ་འཁྲུངས། །
དེ་ནས་ཉིན་མོ་མདོ་ཡི་ཆོས་རྣམས་བཤད་ཅིང་སྒྱུར། མཚན་མོ་
སྔགས་ཀྱི་རྒྱུད་སྡེ་རྣམས་བསྒྱུར་བར་གསོལ་བ་ལྟར་མཛད་ཅིང་། བླ་མཆོད་
ཐུགས་མཐུན་ཁྲིམས་གཙང་གིས་ཤིན་ཏུ་སྐྱིད་པར་ཡོད་དུས། རྒྱ་གར་དུ་
རྨི་ལྟས་ངན་པ་རྣམས་བརྟག་ཞིབ་བྱས་པས་བོད་ཀྱི་བན་དེས་ཆོས་འཁྱེར་ནས་
བྲོས་འདུག་ཅེས་གླེང་བས། ད་བོད་ཡུལ་དུ་ཕྲ་མ་མཁན་གཏོང་བར་ཁ་འཆམས་
ནས་བརྫངས། ཡི་གེ་ལྐོག་བྲིས་མང་པོ་ཕྱོགས་སུ་བྱུང་བ་བདུད་བློན་རྣམས་
ཀྱིས་བརྙེ ད། དེ་དག་ཚོགས་ཏེ་གྲོས་གླེང་བྱས།
བོན་བློ ན་གྱིས་སྨྲས་པ། ངེད་བོད་ཀྱི་ཡུལ་དང་པོ་བོན་ཆོས་དར་
ཞིང་ད་བར་གནས་ལ། ཡུལ་བདེ་སྐྱིད་ཅིང་ཡོད་པ་ཡིན། ད་ནི་རྒྱལ་པོ་ཁྲི་
སྲོང་ལྡེའུ་བཙན་གདོན་གྱིས་བསླུས་ནས། འབངས་ཀྱི་ཕྲུག་གུར་གསེར་བསྐུར་
ནས་ཆོས་འཚོལ་དུ་བཏང་བས་མ་བརྙེ ད་པར། བོད་ཕུང་བར་བྱེད་པའི་ངན་



80 མཁའ་འགྲོ་དང་བཻ་རོའི་རྣམ་ཐར།
སྔགས་མང་པོ་བླངས་ནས་ཡོང་བས། རྒྱལ་པོ་བླུན་ཆེ་བས་དབུ་བླར་འཁུར།
ངན་སྔགས་མིན་ན་མཚན་མོ་སྦ་ཞིང་བཤད་པ་དེ་ཀོས་ཧ་གོ་དོན་རྟོགས་ཡིན།
འདི་མི་རིགས། བི་རོ་ཙ་ན་འདི་མེད་ཐབས་ཤིག་མྱུར་དུ་མ་བྱས་ན། ཕྱིས་
ཡུལ་ལ་བཀྲ་མ་ཤིས་པ་ཡོང་བས། ཆུ་མ་སླེ བ་གོང་དུ་རགས་གཏོང་། ཟེར་
བ་ཡིན་པས་སྔ་མོ་ནས་རང་ཅག་བློན་པོ་རྣམས་ཀྱིས་བྱ་མ་ཤོར་བ་ཞིག་བྱེད་
དགོས་གྲོས་ནས། རྒྱལ་པོའི་སྙན་ལ་དེ་ལྟར་གསོལ་བས།
ཆོས་རྒྱལ་ཐུགས་བློ་མ་བདེ་བར། བློན་པོ་རྣམས་ལ་གསུངས་པ། ཁྱོད་
བློན་པོ་རྣམས་ཀྱིས་དེ་ལྟར་ཟེར་མི་རུང་། ཐོས་པའི་གཏམ་ནི་ཕྱེད་བདེན་ཕྱེད་
མི་བདེན། སློབ་དཔོན་ཆེན་པོ་སངས་རྒྱས་གཉིས་པས་ལུང་བསྟན་མཛད་དེ།
ཆུང་ངུའི་དུས་ནས་ཟས་དཀར་གསུམ་མངར་གསུམ་གྱིས་གསོས་ཤིང་། ལོ་ཙཱ་
བསླབས། མཁས་པར་ཤེས་ནས་རྒྱ་རུ་བརྫངས། ལོ་ནི་རེ་གཉིས་མ་ཡིན། མི་
ཚེ་ཕྱེད་ཀ་ལོ་ནི་ལྔ་བཅུ་སྐོར་ཚད་པའི་ཡུལ་དུ་སྲོག་དང་བདོས་ཏེ་བཞུགས་ནས་
དམ་ཆོས་བཙལ། སྒྲ་རིགས་མི་གཅིག་སྟོང་ཕྲག་ལྷག་མཁྱེན་པ་དོན་དུ་པཎ་
ཌི་ཏ་ཉིད་ཡིན། སེམས་རྟགས་ལུས་ལ་ཤར་བས་བགྲེས་རྒུད་ཀྱི་སྐྱོན་མི་མངའ།
ཚུལ་ཁྲིམས་རྣམ་པར་དག་པས། ལྷན་སྐྱེས་དྲི་བསུང་འཐུལ། ཏིང་འཛིན་ཤེལ་
ལྟར་དྭངས་པས་དུས་གསུམ་གསལ་ལེར་གཟིགས་ཤིང་མཁྱེན། འགྲོ་བའི་དོན་
ལ་སྙིང་རྗེ་ཆེ་ཞིང་བརྩེ་བས་ངལ་དུབ་ལ་མི་འཛེམས་པར་ཉིན་མཚན་དམ་པའི་
ཆོས་སྒྱུར་ཞིང་གདའ། འདི་ལྟ་བུའི་སྐྱེས་མཆོག་དམ་པར་སྐུར་འདེབས་བྱེད་
མི་རུང་། ཚེ་འདིར་ཡང་ནད་མུག་བཀྲ་མ་ཤིས་པ་འོང་། ཕྱི་མ་ངན་སོང་དུ་
འགྲོ་བས། ཁྱོད་རྣམས་ལོག་ལྟ་བདུད་ཀྱི་བར་ཆད་ཡིན་པ་ངོ་ཤེས་པར་གྱིས་ཤིག
C



སྒྲ་སྒྱུར་གྱི་རྒྱལ་པོ་བི་རོ་ཙ་ན། 81
སོགས་གསུངས་ཏེ། ཁ་ཡ་མ་མཛད་པར་བསྐྱུར་ཏོ། །རྒྱ་གར་དུ་སླར་ཡང་
ལོ་ཙཱ་བ་རྫོང་དགོས་པས། འབངས་ཀྱི་བུ་ཕྲུག་རིག་པ་ཅན་རྣམས་བསྡུས་ཤིག་
གསུངས། རྣམ་ཐར་རྡོ་རྗེ་སྙིང་པོའི་སྲོག་ཤིང་ལས། ཆོས་ལ་ཕྲ་མ་བྱུང་
བའི་ལེའུ་སྟེ་བརྒྱད་པའོ།།
བཻ་རོའི་སྐུ་གླུད་ཆུར་སྐྱུར་ཏེ་ཐོན་ཡུལ་དུ་བསྟན་པ་དར་རྒྱས།
དེ་ནས་དགེ་སློང་ནམ་མཁའི་སྙིང་པོ་དང་། ཤུར་བུ་དཔལ་སེང་སོགས་ཁ་
ཤས་རི ན་ཆེན་གསེར་དང་རྒྱགས་ཕྱེ་ལྟོ་གོས་བཟང་པོའི་མཐུན་རྐྱེ ན་བཅས་
རྒྱ་གར་དུ་ཆོས་འཚོལ་དུ་བརྫངས་སོ། །སློབ་དཔོན་བཻ་རོ་ཙ་ན་ཉིད། དཔལ་
གྱི་བསམ་ཡས་དབུ་རྩེར་སྐུ་མཚམས་བཅད་རྒྱར་བཞུགས། ཆོས་རྒྱལ་མ་
གཏོགས་གཞན་གྱིས་མཇལ་ཁ་མེད་པར་མཛད། དེའི་ཚེ་ཉིན་མོ་རྒྱལ་པོ་བློན་
པོ་འཁོར་དང་བཅས་པས་བཀའ་ཁྲིམས་སྐྱོང་ཞིང་བཞུགས་པས། བླ་མ་མཇལ་
ལོང་མེད་པར་བརྟེན། མཚན་མོ་དབུ་རྩེར་བྱོན་ནས་བཀའ་ཆོས་གསན་ཞིང་
ཡོད་ལ། ཕྲ་མ་མཁན་གཉིས་གསུམ་བསམ་ཡས་སུ་བཏོལ། སུ་ཡིན་དྲིས་
པས། རྒྱ་གར་པ་ཡིན། གང་བྱེད་དུ་ཡོངས། གར་འགྲོ་བ་ཡིན་སོགས་དྲིས་
པས། ཁྱེད་བོད་ཀྱི་བན་དེ་རྒྱ་གར་ནས་ཆོས་བཟང་པོ་མ་བརྙེ ད་པར་ངན་སྔགས་
བསླབས་ཏེ་བྲོས་སོང་འདུག་པས་ཟིན་ནས་ཆད་པ་མ་གཅད་ན་རྒྱལ་ཁྲིམས་
བཤིག །ཡུལ་སྲོལ་སྣུ བ། ནད་མུག་ལྡང་བས་ཟོ་བར་གྱིས་ཤིག །ཅེས་
སོགས་སུ་འཕྲད་ཀུན་ལ་སྨྲས་པ་དང་། མི་རྣམས་ཕལ་ཆེར་གྱིས་ཅལ་ཅོལ་



82
མཁའ་འགྲོ་དང་བཻ་རོའི་རྣམ་ཐར།
བསྒྲགས་ཤིང་། བདུད་བློན་རྣམས་ནི་མི་བཟོད་པའི་ཞེ་སྡང་སྐྱེས་ཚོགས་འདུ་
བྱས་ནས་གྲོས་པས། གཅིག་ན་རེ། དང་པོ་འགྲོ་དུས་གཙང་ལེགས་གྲུབ་
དང་བཅས་ཏེ་སོང་བ་ལས། ད་གཟོད་ངོ་སོ་འདོད་ཕྱིར་གཅིག་པུ་ཡོང་བས།
མཆེད་གྲོགས་གར་བཏངས་ཆ་མ་མཆིས། ཚུལ་དེ་ལ་དཔགས་ཀྱང་ལེགས་
པར་མི་སྣང་། ད་རེས་རྒྱལ་པོའི་དྲུང་དུ་ཅིས་ཀྱང་འདི་ཉིད་མེད་པའི་ཐབས་
ཤིག་མི་བྱེད་རི། ཟེར་ནས་ངར་ངར་བས། གཞན་དག་ནས་ཀྱང་ཁྱེད་བདེན།
དེ་ལྟར་བྱེད་པ་ཏན་ཐག་ཆོད་པ་ཡིན། ཞེས་སོགས་གྲོས་ངན་མང་ཙམ་ལྡིང་
ནས་རྒྱལ་པོའི་སྐུ་མདུན་དུ་སོང་སྟེ་ཞུས་པ་ནི།
མི་དབང་རྒྱལ་པོ་དགོངས། རང་ཅག་བོད་ཀྱི་ཡུལ་པ་ཆོས་རྙི ང་
པ་བོན་ཡོད། ཤི་གསོན་གྱི་རྒྱབ་རྟེ ན་འགྲོ་མཁན་དེ ས་མ་ཆོག་པར་བན་
དེའི་ཆོས་ལུགས་གསར་པ་གསར་དུ་བཙུགས། དཔལ་གྱི་བསམ་ཡས་
བཞེ ངས། སློ བ་དཔོན་པད་མ་དང་། མཁན་པོ་བོ་དྷི་ས་ཏྭ་སྤྱན་དྲངས།
ཆོས་ནི་ཅི་འདོད་གནང༌། དེ ས་ཀྱང་མ་འགྲིག་པར་བི་རོ་ཙ་ན། ཁོང་
མི་གཉིས་ལ་རིན་པོ་ཆེ་མང་པོ་བསྐུ ར་ནས་རྒྱ་རུ་བརྫངས། དགོས་པའི་
ཆོས་མ་ཐོབ་པར་བོད་ཕུང་བའི་ངན་སྔགས་བསླབ་སྟེ་བཏོལ་བས། རྒྱལ་
པོ་ཉིད་དབུ་བསྐོར་བཞིན་བོད་ཕུང་བར་བྱེད་པ་ལ་འོས་མ་མཆིས། འདི་
ཉིད་ཀྱི ས་ལེགས་གྲུབ་ལམ་དུ་བཀུམ་ངེ ས་པ་ཐག་ཆོད། སྲོག་ལན་ཆད་
པས་མ་ལེན་ན་ཕྱིས་ཤིག་ཅི་བྱེད། མི་འོང་བས་ད་རེ ས་ཐུགས་ཐག་གཅད་
པར་ཞུ། ཞེས་ནན་གྱིས་གསོལ་བས། དེ་ལྟར་ཨེ་བདེ ན་མི་ཤེ ས་རི མ་
པས་ཞི བ་གཅོད་བྱེད་དོ། །བཀའ་བསྩལ་ཀྱང་བློ ན་པོ་རྣམས་མ་ཉན་པར་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 83
སླར་ཞུས་པ། ད་རེས་ཡང་ན་བི་རོ་ཙ་ན། ཡང་ན་ངེ ད་བློན་འབངས་ལས།
གཅིག་གདམས་པར་མཛོད། དེ་མིན་རྒྱལ་ཁྲིམས་ངོ་ལོག་པར་ཐེ་ཚོམ་
འགའ་ཡང་ཡོད་མ་ཡིན་ལགས། ཞུས་པས།
ཆོས་རྒྱལ་ཤིན་ཏུ་ཐུགས་མུག་ནས་གསུངས་པ། ཅུང་ཞིག་སྒུགས་
ཤིག །ཁོ་བོ་བསམ་བློ ་ཞིག་བཏང་ནས་འོང་གི་གསུངས་ཏེ། སློབ་དཔོན་
སྤྱན་སྔར་བྱོན་ཏེ་བཤུམས་པས། སློབ་དཔོན་གྱིས་མངོན་པར་ཤེས་པས་མཁྱེན་
ཏེ་བཀའ་བསྩལ་བ། མངའ་བདག་རྗེ། ཐུགས་བློ་མི་བདེ་བར་མ་མཛད་ཅིག།
སེམས་ཅན་བསོད་ནམས་དམན་པས་དམ་པའི་ཆོས་ལ་བར་ཆད་འབྱུང་བ་ཡིན་
ཏེ༑ ཁོ་བོས་བརྙེ ད་པའི་ཆོས་ལ་ངན་སྔགས་ཀྱི་དྲི་མས་མ་འགོས་པས། ད་
རེས་བློན་པོ་རྣམས་དང་གྲོས་ལ་ང་ཡི་ཆོས་འདི་བཟང་ངན་བརྟག་དཔྱད་ཕྱིར་
རྒྱ་གར་གྱི་པཎ་ཌི་ཏ་མཁས་པ་འགའ་རེ་གདན་འདྲེ ན་ཞུ་མི་རྫོང་དགོས་
གསུངས་ཤིག །དེ་བར་བོད་ཀྱི་ལོ་ཙཱ་བ་ནམ་མཁའི་སྙི ང་པོ་སོགས་གཞན་
རྣམས་ཀྱང་ལོག་འཁོར་བས་ཡིད་ཆེས་རྙེ ད་དེ་འོང་། གསུངས་པས། དེ་
ལྟར་བྱའོ། །གསུངས་ཏེ།
བློན་པོ་རྣམས་ལ་གསུངས་པ། ངས་ལེགས་པར་བསམ་ཞིབ་བཏང་
བས། སློབ་དཔོན་བཻ་རོ་ཙ་ནས་བརྙེ ད་པའི་ཆོས་ལ་བཟང་ངན་བརྟག་ཕྱིར།
རང་རེའི་ལོ་ཙཱ་བ་འགའ་ཡང་རྒྱ་གར་ནས་འཁོ ར་འོང་མ་ཟད། ཁྱོད་རང་
བློ་བློན་པོ་རྣམས་གྲོས་གྱིས་ལ་པཎ་ཌི་ཏ་གདན་འདྲེན་དུ་ཕོ་ཉ་རྫོངས་ཤིག་
ཅེས་གསུངས་ཀྱང་བདུད་བློན་བོན་ལ་མོས་པས་མ་ཉན་པར། ད་རེ ས་བཻ་རོ་
ཙ་ན་གསོན་པོར་མེ་ལ་བསྲེག་གམ་ཆུ་ལ་སྐྱུར་གཉིས་གང་དགྱེས་མཛོད། དེ་



84
མཁའ་འགྲོ་དང་བི་རོའི་རྣམ་ཐར།
ལས་གཞན་པ་ངེད་བློན་པོའི་གྲོས་མང་བྱ་རྒྱུ་མེད། ཅེས་ཧ་ཅང་གདོང་ནག་
བསྟན་པའི་ཉམས་འགྱུར་ཤིན་ཏུ་སྐྲག་རྔམས་འཇིགས་ཚུལ་སྲིན་པོ་ལྟར་ཁྲོས་
པའི་རུ་ང་དྲག་པོས་བརྗོད་པས། ཆོས་རྒྱལ་ཉིད་ཧབ་ཐོབ་ཀྱིས་ཅི་གསུང་མེད་
པར། འོ་ན་ཆུ་ལ་སྐྱུར། ཉིན་ཤས་གན་འགྱངས་དགོས་པས། ཁོ་བོའི་
འདོད་པ་ཡིན། གསུངས་པས། ཁོ་ན་རེ། འོ་དེ་ལྟར་ཡིན་ན་ལེགས། རྒྱལ་
པོས་གསུངས་པ་ལན་གཅིག་ཡིན། ཞག་ཤས་འགྱངས་པར་ཅང་མི་སྟོ། ཆུ་
ལ་སྐྱར་རྒྱུ ར་འགྱུར་བ་མེད་དོ། །ཞེས་ཚོགས་པ་བཤོལ།
དེ་ནས་ཆོས་རྒྱལ་ཉིད་སློབ་དཔོན་དང་འདྲ་བའི་སྤྲང་པོ་མི་ཞིག་
འཚོལ་བར་མཛད་དེ། ཁོ་ལ་བཟའ་བཏུང་གྱ་ནོམ་པ་བྱིན་ཞིང་ཕོ་བྲང་སྦུག་
ཏུ་བཞག །ཅི་འདོད་ནོ ར་དང་དངུལ་ཁོངས་ཆུང་རིན་ཆེ་བ་དག་གནང་སྟེ །
ཁོ་ལ་གསུངས་པ། ཁྱོད་ཉིད་སྐལ་བ་བཟང་བས། ད་རེས་མི་ལུས་ཐོབ། སྐྱེས་
པའི་མཐའ་མ་འཆི་བ་ཆོས་ཉིད་ཡིན། འཆི་དུས་ཆོས་ལས་ཕན་པ་གཞན་མེད་
དེ ༔ ཆོས་ཀྱི་སྙི ང་པོ་གཞན་ཕན་བྱང་ཆུབ་སེམས་ཁོ་ན་ཡིན། བྱང་ཆུབ་
སེམས་ལ་སྐྱེ་འཆིའི་སྡུ ག་བསྔལ་མེད། སུ་ཞིག་དེ་ལ་གོམས་པ་བྱང་ཆུབ་
སེམས་དཔའ་ཟེར། དེ ས་ནི་ཏིང་འཛིན་ཡང་དག་སྒོམ་བྱེད་དོ། །ཡང་དག་
རྫོགས་པའི་སངས་རྒྱས་ཉིད་དུ་འགྱུར། །དེ་ལྟར་སྙིང་པོའི་ཆོས་དེ་ཉམས་
ལེན་པར། སྟོན་པའི་བླ་མ་དགོས་པས། བླ་མ་ཡོད་ན་སེམས་ཅན་བརྒྱ་སྟོང་
ཁྲི་འབུམ་མང་པོ་སྒྲོལ། བླ་མ་མེད་ན། སེམས་ཅན་གྲོལ་མི་འགྱུར། དེ་
ཕྱི ར་སྟོན་པའི་སློབ་དཔོན་བཻ་རོ་ཙ་ན་འདི། བདག་ཅག་ཁ་བ་རི་པའི་བླ་མ་
ཡིན། བསོད་ནམས་དམན་པའི་བདུད་བློ ན་ཁ་དབང་བཙན། བླ་མ་དཀྲོང་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 85
བར་བརྩོན་ན། བདག་ནི་མ་བསྐོས་པས། དེ་ཕྱིར་བླ་མའི་སྐུ་མཆོག་བསླུ་
སྙམ་པས། སྐྱེས་པ་ཁྱོད་ལ་ཐབས་ཀྱི་གྲོགས་བཅོལ་བས། །ཁྱོད་ཀྱིས་ཚུལ་
འདི་དང་དུ་ལེན་ནམ་ཅི། །གསུངས་པས། སྤྲང་པོ་ཅུང་ཞིག་བསམ་བློ་བཏང་
སྟེ་ཞུས་པ། །
ཀུན་གྱི་སྤྱི་དཔལ་ཆོས་ཀྱི་རྒྱལ་པོ་མཁྱེན། ཁྱེད་ཀྱི་གསུང་རྣམས་
ཁོ་བོས་ལེགས་པར་ཐོས། སྙིང་ལ་བབས་ན་ཁྱེད་གསུང་ཅི་ཡང་རུང༌། ལུས་
སྲོག་བདོར་ཏེ་བདག་གིས་ད་ལྟ་མགོ་བོའི་གཙུག་ཏུ་འཁུར། ཞེས་ཞུས་པས།
ཆོས་རྒྱལ་ཤིན་ཏུ་ཐུགས་མཉེས་ནས། སྤྲང་པོར་དབུ་ཐོད་བཏུག་ནས་གསུངས་
པ༑ ཁྱོད་ཉིད་བྱང་ཆུབ་སེམས་དཔའ་ཆེན་པོ་ཡིན། །ཁྱོད་ཀྱི་ལུས་ནི་བླ་
མའི་སྐུ་སླད་གཏོང་། །ཆགས་ཞེན་འཁྲི་བ་རྩ་ནས་མ་བྱེད་ན། བླ་མའི་བྱིན་
རླབས་དང་། དཀོན་མཆོག་ཆོས་ཀྱི་སྙིང་པོ་བྱང་ཆུབ་སེམས་ཀྱི་བདེན་པ་དང་
ཆོས་སྐྱོང་རྒྱལ་པོ་བདག་གིས་བཤད་པ་བདེན་པའི་སྟོབས་ཀྱིས། ཟངས་ཀྱི་གའུར་
བཅུག་སྟེ་ཆུ་ལ་སྐྱུར་ཀྱང་། ཁྱོད་ཉིད་མི་ཤི་བས། གང་དུ་ཐོན་པའི་ཡུལ་དུ་
བཀྲ་ཤིས་བདེ་ལེགས་ཤིང་། ཁྱོད་ཀྱང་འབྲེལ་ཚད་དོན་ལྡན་དམ་པར་འགྱུར།།
དེ་ལྟར་སེམས་ལ་བདག་གི་འདོད་དོན་སྒྲུབས། །གསུངས་པས། ལེགས་སོ་
བདག་ནི་སློབ་དཔོན་ཉིད་ལ་འབུལ་བ་ཡིན། ཚེ་རབས་ཀུན་ཏུ་རྗེས་སུ་ཐུགས་
རྗེས་ཟུངས། ཟེར་ནས་སྤྲང་པོས་ཁས་བླངས་སོ།།
དེ་ལྟར་ཆོས་རྒྱལ་ཁྲི་སྲོང་ལྡེའུ་བཙན་གྱིས། སྤྲང་པོ་སློ བ་དཔོན་
མཇལ་དུ་འཁྲིད། བྱིན་རླབས་མཛད་དེ་བདེན་ཚིག་གསུངས་པ། ཆུང་ནས་
ཆོས་ཕྱིར་དཀའ་སྤྱད་སྣ་ཚོགས་ཀྱིས། །དོ་ཤི་དོ་ཆད་མང་ཙམ་མྱོང་ན་ཡང་།།



86
མཁའ་འགྲོ་དང་བཻ་རོའི་རྣམ་ཐར།
ཆོས་ནི་བློ་ཡིས་མ་བཏང་སྒྲུབ་པར་བྱས། །རྒྱ་གར་མཁས་གྲུབ་ཀུན་གྱི་ཐུགས་
གསང་བཅུད། །མ་ལུས་ལུས་པ་མེད་པར་ལུས་ལ་རྫོགས། ། རྫོགས་པ་ཆེན་
པོར་རྟོགས་པའི་བདེན་ཚིག་གིས། །སྤྲང་པོའི་ལས་ཀྱི་སྒྲིབ་པ་དག་ནས་ཀྱང༌།།
གར་ཐོན་ས་རུ་བཀྲ་ཤིས་བདེ་ལེགས་ཤིང་། །དམ་པའི་ཆོས་ཀྱི་བསྟན་པ་དར་
རྒྱས་ཤོག །ཅེས་གསུངས་ཏེ་བྱིན་རླབས་དབང་བསྐུར་ལུང་བསྟན་བསླབ་
བྱ་མཛད་དེ་གནང་བས། ཞལ་སློབ་ཉིད་དུ་གྱུར་པའི་སྐལ་ལྡན་སྤྲང་པོ་དགའ་
ཞིང་མགུ་ནས་བཻ་རོའི་ཆས་སུ་ཞུགས།
ཁྲིམས་རྔ་བརྡུངས་པས་ཁྲོམ་དམར་ནག་འདུས། སྐད་ཆེན་སྒྲོགས་
ཏེ༑ ལོ་ཙཱ་བ་བཻ་རོ་ཙ་ནས་བཙལ་དུ་བཏང་བའི་ཆོས་མ་ཐོབ་པར་ངན་སྔགས་
འཁྱེར་འོངས་པའི་ཉེས་པས་ཆུ་ལ་སྐྱུར་བ་ཡིན་པས་གོ་བར་གྱིས་ཤིག །ཅེས་
སྤྲང་པོ་ཆོས་རྒྱལ་ཉིད་ཀྱིས་ཕྱག་ཕྱིར་འཁྲིད་དེ་བྱོན་པས། དད་པ་ཡོད་པ་
ཚོས་ནི་འདི་མ་ལེགས་ཟེར་ཞིང་ངུ་འབོད་ལྡིར། མེད་པ་ཚོས་ནི་དེ་ཀ་གཤའ་
ཟེར་ཞིང་འོ་ཤོ་བཏང་། །
བདུད་བློན་རྣམས་ནི་དགའ་དྲགས་ནས་ལྷ་རྒྱལ་འཐེན། ཁྲོམ་དཀྱིལ་
དུ་ཟངས་ཀྱི་ནང་ག་ལེ་བྱ་ལོང་མེད་པར་ནང་དུ་བཟའ་བཏུང་ཕྲལ་དུ་དགོས་
པའི་ཉེར་སྤྱོད་བཅས་བླུ གས་ཏེ་གའུ་ལ་ཟེ ར་བརྒྱབ་སྟེ། བསམ་ཡས་གཙང་
ཆུར་སྐྱུར་དུ་བརྫངས། ཆུ་ལ་སྐྱུར་བ་དང་ལྡི ང་སྟེ། ལྡི ང་ལྡེ མ་བྱེད་ཀྱིན་
ཆུ་མོའི་གཞུང་དུ་སོང་། ཆུའི་བགྲོད་ཀྱིས་འཁྱེར་ནས་ཐག་རིང་སོང་བས་
མིག་གིས་མ་མཐོང་བ་དང་མི་རྣམས་ལོག་གོ །དེ་ནས་སྤྲང་པོ་བླུགས་པའི་
གའུ་ཆུས་ཁྱེར་ཏེ་གཙང་མཐའི་ཡུལ་གྱི་ཐད་དུ་ཁད་ས་ཡུལ་དེའི་མི་ཁ་ཤས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 87
ནས་མཐོང་སྟེ་བཏོན་ནས་ཁ་ཕྱེས་པས་སྤྲང་པོ་གསོན་པོར་ཅང་མ་སྟོ་བར་
འདུག་པས་ཀུན་ཧ་ལས་ཏེ་ཁྱེད་སུ་ཡིན་དྲིས་པས། སྤྲང་པོར་སྔར་དང་མ་
འདྲ་བའི་ཉམས་རྟོགས་རང་འཁྲུངས་ཡོད་པར་རང་གིས་རང་ལ་རིག་པ་ཤར་
ཏེ༑ ང་ནི་བསམ་ཡས་རྒྱལ་པོའི་མཆོད་གནས་ཡིན་ཏེ་གདུལ་ཞིང་གར་ཡོད་
བརྟག་པར་ཆུར་ཞུགས་པ་ཡིན་པས། འོག་ཀླུ་ཡུལ་དུ་མ་ཕྱིན་པར་ཡུལ་འདིར་
སླེབས་པ་ནི། ཁྱེད་རང་རྣམས་སྐལ་བ་བཟང་པོའི་རྟགས་ཡིན། ཟེ ར་བས་
ཐམས་ཅད་དགའ་ནས་ཕྱག་འཚལ། གདན་ཁྲི་བརྩེགས་ཏེ་ཆོས་ཞུས་པས།
རྒྱུ་འབྲས་ཀྱི་ཆོས་གསུངས། ལྷག་པར་གཞན་ཕན་བྱང་ཆུབ་ཀྱི་སེམས་ནི་
འཕྲལ་དུའང་། མེ་ཆུ་དུག་མཚོན་གང་གི་གནོད་པ་ལས་གྲོལ་ཞིང་། མཐར་
མྱུར་དུ་སངས་རྒྱས་པ་སོགས་གསུངས་པས། ཡུལ་ཁམས་དེར་བཀྲ་ཤིས་བདེ་
ལེགས་དང་། སངས་རྒྱས་ཀྱི་བསྟན་པ་རྒྱས་པའི་སྐད་གྲགས་ཀུན་ཏུ་ཁྱབ་པར་
གྱུར་ཏོ། །རྣམ་ཐར་རྡོ་རྗེ་སྙིང་པོའི་སྲོག་ཤིང་ལས། བི་རོའི་སྐུ་གླུ ད་ཆུ་
ལ་སྐྱུར་བ་ཐོན་པའི་ཡུལ་དུ་བསྟན་པ་རྒྱས་པའི་ལེའུ་སྟེ་དགུ་པའོ།།
བཙུན་མོ་གཟའ་དམར་རྒྱན་གྱི་སྐོར།
དེ ་ནས་བསམ་ཡས་དབུ་རྩེ ར་སྦ་ཁང་བཙན་པོ་ཞིག་མཛད། ཙན་དན་གྱི་
སྐས་ཉེར་གཅིག་བཙུགས་ཏེ། ཆོས་རྒྱལ་ཉིད་མ་གཏོགས་སུ་ལའང་རྒྱུས་
མེད་པ་དེ་ན་བཞུགས་སུ་གསོལ་ཏེ་ཆོས་སྒྱུར་བ་དང་། དབང་ལུང་མཛད་
ཅིང་ཡིབས་ནས་བཞུགས་པ་ཡུན་རི ང་ཞི ག་སོང་བ་ན། བཙུན་མོ་གཟའ་



88
མཁའ་འགྲོ་དང་བཻ་རོའི་རྣམ་ཐར། །
དམར་རྒྱན་ལ་རྟོག་པ་ཞིག་སྐྱེས། ཆོས་རྒྱལ་ཉིད་མཚན་མོ་གཟིམས་མལ་
དུ་མི་སྣང་། ཉིན་མོ་ཕལ་ཆེ ར་མནལ་ཅོག་མཛད་པ་འདི་ཅིས་རྐྱེ ན། ཁོ་
མོས་མ་ཤེས་པར། ཕག་ཏུ་བཙུན་མོ་གཞན་ཞིག་ཡོད་ལས་ཆེ། དེ་ལྟར་
ཡིན་མིན་བལྟ་དགོས་སྙམ་མོ།།
མཚན་མོ་ཞིག་མནལ་བརྫུན་མཛད་དེ་མ་བལྟའི་ཁུངས་ཀྱིས་གཟིགས་
པས། ཆོས་རྒྱལ་ནི་བཞེས་བྲོ་བག་ཙམ་བསྣམ་ནས་དབུ་རྩེར་བྱོན་པར་མཐོང་།
བཙུན་མོ་ཡང་མ་གཟིགས་པར་བྱས་ཏེ་ཕྱི་བཞིན་ཕེབས་པས། སྐས་རིང་མོ་
ཞིག་བཙུགས་པ་མཐོང་། སྟེང་དུ་ཕེབས་པ་དང་སྐས་བསྡུས་ནས། བཙུན་
མོ་མ་ཐར་ཡང་། ཕག་ཉན་བཏང་བས། ཁོང་བླ་མཆོད་གཉིས་གསུང་མོལ་
མཛད་པ་ཐོས། ཨ་ལེ་བཙུན་མོ་རང་དག་མི་གདའ་སྟེ། བཻ་རོ་ཙ་ན་ཉིད་
གསོན་པོར་གདའ། ཁ་སིང་ཆུ་ལ་བསྐྱུར་བ་བེ་རོ་བརྫུས་མ་ཞིག་ཡིན་པར་
འདུག །ད་ལམ་བདུད་བློ ན་རྣམས་ལ་བཅུགས་ཤིག་སྤྲད་དེ། སྔར་ཁོ་མོ་
ཕམ་པའི་ལན་དུ་ད་རེ ས་རྒྱལ་ཁ་ལོན་དགོས་བསམ་སྟེ ། ལོག་ནས་ཕྱིན།
སྐབས་འདི ར་འཕྲོས་བཞག་སྟེ་བཙུན་མོའི་ལོ་རྒྱུས་འབྲི་བར་བྱེད་
པ་ནི། བཙུན་མོ་གཟའ་དམར་རྒྱན་ནི། ཤིན་ཏུ་ཆགས་པ་ཆེ་བ་ཞིག་ཡོད་
པར་སྣང་། ཁོང་གིས། སློབ་དཔོན་བཻ་རོ་ཙ་ན་མཇལ་བའི་ཉིན་མོ་ནས་བཟུང་
སྟེ ་ཡིད་ཆགས་ཏེ་བསམས་པ། སྐུ་ནི་བལྟ་བས་མི་ངོམས་པ་མཚན་དཔེས་
སྤྲས་པ། ལྷ་ཡི་བུ་དང་འདྲ་བ་ཉིད་ཀྱི་མཛེས་སྡུག་འགྲན་པའི་སྐྱེས་པ་གཅིག་
ཙམ་ཡང་ཁོ་མོས་མ་མཐོང་། གསུང་ནི་ཐོས་པས་བདེ་སྐྱིད། སྙན་འཇེ བས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 89
གདངས་ཀྱིས་ཆོ་ག་མཛད་ཚེ་དྲི་ཟའི་བུ་མོའི་གླིང་བུ་ཡང་སྐྱེངས་སམ་སྙམ།
སེམས་ཅན་ཡོངས་ལ་བརྩེ་ཞིང་བྱམས་པའི་ཐུགས་མངའ་བས། ཁོ་མོས་ཉིད་
དང་ལྷན་ཅིག་དགའ་མགུར་སྤྱོད་པ་ལན་གཅིག་ཙམ་མྱོང་ན་ཅི་མ་རུང་སྙམ་
པ་ཡང་ཡང་བྱུང་། དེ་ལྟར་སྤྱོད་པའི་སྐལ་བ་ནམ་འོང་སྒུགས་པའི་ཉིན་གཅིག
རྒྱལ་པོ་ཉེ་འཁོར་གྱི་ཡུལ་ཞིག་ཏུ་ཕེབས་པ་དང་། སྲས་རྣམས་ཕན་ཚུན་རེ་
ལ་ལམ་བཅུགས། འཁོར་གཡོག་རྣམས་ཀྱང་ལས་ལ་བསྐོས་ཏེ་དབེན་པར་
བྱས། སློབ་དཔོན་བཻ་རོ་ཙ་ན་བསམ་ཡས་དབུ་རྩེར་བཞེས་ཚ་གསོལ་དུ་བྱོན་
ཚེ༑ ལམ་དུ་བྱ་དང་བྱིའུ། སྤྲ་དང་སྤྲེའུ། ཁྱི་དང་བྱི་ལ་ཡན་ཆད་ཀྱིས་
བསུ་བསྐྱེལ་ཞུ་བཞིན་པ་ལ། དེ་ཉིན་བྱ་དང་བྱིའུ་རྣམས་ཁ་མཆུ་ས་ལ་དྲུད་
ཅིང་གདའ། སྤྲ་སྤྲེའུ་རྣམས་ཀྱང་བྲོས་ནས་འགྲོ། ཁྱི་དང་བྱི་ལ་རྣམས་ས་
གནམ་ལ་ཁ་བལྟས་ཏེ་ངུ་སྒྲས་ཁེངས། དེ་དག་གཟིགས་ནས་ཐུགས་རྟོག་ཤར་
བས། ད་རེས་ལྟས་མི་སྡུག་པའི་མཚན་མ་འདི། སྤྱིར་སངས་རྒྱས་ཀྱི་བསྟན་
པ་རིན་པོ་ཆེའི་འཕེལ་འགྲིབ་བམ། སྒོས་མཚན་ལྡན་བླ་མ་དམ་པའི་སྐུ་ཚེའི་
འགལ་རྐྱེན་འདྲ་ཡིན་ནམ་རྣལ་འབྱོར་པ་བདག་རང་ལ་མི་མཐུན་བདུད་དམ་
སྲི་ནི་ཁ་རླངས་ཕོག་པའི་ཉེན་ཡོད་པ་ཡིན་ནམ་ཅི། གང་ལྟར་ཡང་ལྟས་ངན་
ཞིག་ངེས་པར་མཆི། བརྟག་དགོས་སྙམ་ནས་བྱོ ན་ནོ།།
ཕོ་བྲང་དུའང་མི་ནི་སུ་ཡང་མ་འཕྲད་པས། ཐུགས་རྟོག་ཆེ ར་གཡོས་
ཏེ་དབུས་རྩེར་བྱོན། བཙུན་མོ་དམན་རྒྱན་ཤིན་ཏུ་ཁྲུས་བྱས་ཟབ་གོས་རྒྱན་
གྱིས་བརྒྱན་ནས། བཞེས་ཚ་དྲང་དུ་བསྐྱོད་ནས། བྱིན་རླབས་ཞུས། འཛུམ་
མདངས་ལྷག་པར་བསྟན་ཏེ་ཞུས་པ།



90
མཁའ་འགྲོ་དང་བཻ་རོའི་རྣམ་ཐར།
སྒྲ་སྒྱུར་གྱི་རྒྱལ་པོ་ཉིད་མཇལ་བའི་སྔ་ཕྱི་ལ་རིངས། འོ་མ་རྒྱལ་ལམ།
བསམ་ཡས་མཆིམས་ཕུ་ནས་ཉིན་རེ་བཞིན་བྱོན་པ་ལ་ལོས་འོ་རྒྱ་ ༼ ཁོ་མོས་
ཆོས་རྒྱལ་ལྷ་ཡི་སྐུ་མདུན་ནས་དགོངས་པ་ཞུས་ཏེ་རྟག་ཏུ་ཕོ་བྲང་དུ་བཞུགས་པར་
གསོལ་བ་འདེབས་པ་ལགས། ཞེས་ཞུས་ཞལ་ཟས་གསོལ་དུ་དྲངས། །
སློབ་དཔོན་བཻ་རོས་ཅུང་ཟད་བཞེས་ནས། མཆེད་ལྕམ་ལྷ་ཡི་བཙུན་
མོ་ཉིད་བདག་ལ་དགོངས་པ་བཀའ་དྲིན་ཆེ་མོད། བདག་ཉིད་རྟེན་དགེ་སློང་
ཡིན་པས་གྲོང་དུ་ཉལ་བ་ལས་དབེན་པའི་རི་ཁྲོད་དུ་དགེ་སྦྱོར་འཕེལ་བར་
མཆིས་ཤིང༌། བསླབ་སྡོ མ་དམ་ཚིག་གཙང་བའི་གནས་ལགས། འཚོ་བ་
ཟས་ཀྱི་དུས་སུ་ཡོང་བ་ལ་ཚེགས་གང་ཡང་མི་གདའ་ལགས། གསུངས་སོ།།
བཙུན་མོ་ན་རེ། བཻ་རོ་ཉིད་མངོན་པར་ཤེས་པས་མཁྱེན་ལགས་མོད། བདག་
ནི་སྙིང་ནས་ཉིད་ལ་དགའ་བ་ཞིག་ལགས་ན། ཁོ་མོའི་སེམས་ཀྱི་ཚ་གདུང་
ཅི་ཡོད་པ་ད་རེས་ཐུགས་རྗེའི་ཆབ་ཀྱིས་བསིལ་བར་མཛོད་ཅིག་ཞུས་ནས། སྐུ་
མདུན་དུ་པུས་བཙུགས་ཕྱག་གཉིས་ནས་ཕྱག་ལ་འཇུས་སོ། །
སློབ་དཔོན་ནི། ཉ་མོ་བྱེ་ཐང་དུ་བཏོན་པ་ལྟར་དབུགས་ལྷེ བ་ལྷེ བ་
མཛད་ཅིང་། སྐུ་ལུས་འདར་བསིལ་བསིལ། ཅི་གསུང་བཏོལ་མེད་དུ་གྱུར་
ཏེ༑ དེ་དེ་དེ་ཅི་གསུངས་པ། བདག་གིས་མ་གོ་ལགས་གསུང་བཞིན་གཡས་
གཡོན་ཕྱོགས་ཀུན་ལ་གཟི གས་ཤིང་བཞེངས་པ་ན། བཙུན་མོས་ཞབས་ལ་
འཇུས་ཏེ། ད་རེས་ཅིས་ཀྱང་ཐུགས་རྗེས་གཟིགས། ཞུས་ཚེ། སློབ་དཔོན་
གྱིས། འོ་ན་དེ་ལྟར་མ་མཛད། བདག་ལྷོ ད་དང་མི་གཞན་དག་གིས་མཐོང་
སྲིད། དེ ས་ནི་བསྟན་པའི་ཞབས་འདྲེན་དུ་འགྲོ། བཙུན་མོ་ཉིད་ལའང་མི་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 91
ཁ་ངན་པ་བཏང་། དེ་ཕྱི ར་ཁོ་བོས་སྒོ་དམ་པོར་རྒྱབ་ནས་ནི། གསུངས་ཏེ་
བྱོན་གྲབས་མཛད་པས། བཙུན་མོས་དེ་ནི་བདེན་སྙམ་སྟེ། འོ་ན་འབྱོན་པ་
མཛོད་ཅིག །ཞུས་ཏེ་ཕྱག་གིས་འཇུས་པ་ལྷོད་པས། སློབ་དཔོན་ནི་སྒོ་ཕྱི་
ནས་བརྒྱབ་སྟེ་བྲོས་མ་ཐག་རྒྱུགས་བྱོན། བཙུན་མོ་སྒུག་ཡུན་རིང་བས་
གཟིགས་སུ་ཕེབས་པ་ན། སློབ་དཔོན་ནི་བསམ་ཡས་ལྕགས་རི་ཐོན་ཏེ་ཤོར་
ནས་ཕེབས་པ་མཐོང་བས་ཤིན་ཏུ་ཁ་སྐྱེངས་བློ་ལྡོག་སེམས་ཕམ་ནས།
སློབ་དཔོན་སྤྱང་གྲུང་འཛོམས་པ་འདིས་བདག་གི་འདོད་པ་མ་བསྐང་
བར་བྲོས། སློང་མཁན་དེ་ལ་ལྟོ་སྟེར་བས་ཅི་ཕན་ཞེས་ཆིག་ལབ་བརྒྱབ་ཅིང་།
བསམ་པ་ངན་པ་སྐྱེས། མོ་རང་གིས་སྐྲ་རྣམས་ཕྱིས་ཏེ་ཟིང་ཟིང་བཏངས། ལག་
གིས་གདོང་ལ་སྦར་ཤ་བརྒྱབས། སེན་མོས་ཤད་ཤུད་ཁྲག་ཀྱང་ཐོན་པར་བྱས།
གནམ་ལ་ཐག་པ་ཞིག་འཕྱུར་ནས་སྐྱེད་པར་བཏགས་ནས་ངུ་བཞིན་ཁ་སྦུབས་
ཏུ་ཉལ་ནས་བཞུགས།
ཕྱི་དྲོ་ཆོས་རྒྱལ་འཁོར་བཅས་ཕེབས་པ་དང་གཟིགས་ཚེ་འདི་ལྟར་བཙུན་
མོ་སྨྱོས་སམ། རྒྱུ་རྐྱེན་གང་ཡིན། མྱུར་དུ་བཀའ་འདྲི་མཛད་པས་ཅི་ཡང་མི་
གསུངས་པར་ངུ་བཞིན་འདུག །རྒྱལ་པོས་འཁོར་རྣམས་བསྐྲད་དེ་ག་ལེར་དྲིས་
པས་བཙུན་མོས་རྫུན་བཤད་དེ་ཞུས་པ། ཅི་དང་ཅི་བྱས། ལྷ་ཉིད་ཀྱིས་འབངས་
ཁྲེལ་མེད་གཙུག་གི་དབུ་བླར་ཁུར་བས་ལན་ཞུས། རྒྱལ་པོས་དེ་གང་ཟེར་བ།
ངས་མ་གོ །གསལ་པོ་ཤོད་གསུངས་པས།
བཙུན་མོ་ན་རེ། འོ་ན་སློབ་དཔོན་བཻ་རོ་ཙ་ན་དེ་མིན་ནམ་དེ་རིང་
ཕོ་བྲང་དུ་བདག་གཅིག་པུར་མཐོང་སྟེ། བཞེས་ཚ་དྲངས་མཚམས་བདག་



92
མཁའ་འགྲོ་དང་བཻ་རོའི་རྣམ་ཐར།
ཟིན་ནས་མི་ཚངས་པར་སྤྱོད་དུ་བྱུང་། ཁོ་མོས་མ་ཉན་པས་ཐག་པ་འདིས་
བཅིངས་ཏེ་བརྡུང་ཕོག་ཀྱང་མང་དུ་བྱས་ཤིང་བསྣོལ་བསྣོལ་ནས་གླགས་མ་
རྙེ ད་པ་དང་ལོག་ནས་བྱོན་ཏོ། །ཞེས་ཞུས་པ་གསན་མ་ཐག །ཆོས་རྒྱལ་
ནི་གློ་བུར་དུ་སྨྱོན་པ་ཆང་གིས་བཟི་བ་ལྟར་གྱུར་ནས་གསུངས། དམར་རྒྱན།
ཁྱོད་སྨྱོའམ་ཅི། སྐྱེས་བུ་དམ་པ་དེ་ལ་འཁོར་བའི་སྐྱོན་འདོགས་པ་ཡེ་མི་སྲིད།
ང་ཡི་བླ་མ་དེ་ནི་པད་མ་འདམ་གྱིས་མ་གོས་པ་ལྟ་བུ་ཡིན། ཉེས་ན་ཁྱེད་རང་
གིས་ཉེས་པ་ཡིན། གལ་ཏེ། སྐྱེས་ཆེན་དམ་པ་ཁོང་ལ་དགོས་པ་མཆིས་ན། ཁྱོད་
པས་བཙུན་མོ་བརྒྱ་སྟོང་ད་རུང་འཚོལ་ནས་འབུལ་བར་བྱེད་པ་ཡིན། གསུངས་
ཏེ་གཟིམས་ཆུང་དུ་བྱོན་ནས་དབུ་བཏུམས་ཏེ་གཟིམས་བཞུགས་སོ། །རྣམ་ཐར་
རྡོ་རྗེ་སྙིང་པོའི་སྲོག་ཤིང་ལས་བཙུན་མོ་གཟའ་དམར་རྒྱན་གྱིས་བཻ་རོ་ཤེལ་གྱི་
མཆོད་རྟེན་ལ་འདོད་པའི་དྲི་མས་གཡོགས་པའི་ལེའུ་སྟེ་བཅུ་པའོ།།
ལྕགས་ཀྱི་མདའ་གཞུ་གསེར་དུ་བསྒྱུར་ནས་དབེན་པར་བྱོན་པ།
དེ་ནས་བསམ་ཡས་མཆིམས་ཕུར་བྱོན་ནས། སློབ་དཔོན་བཻ་རོ་ཙ་ནས་ཐུགས་
དགོངས་བཞེས་པ། ད་ནི་བཙུན་མོ་དམར་རྒྱན་གྱིས་མི་མཐོང་བའི་ས་ཞིག་
ཏུ་སོང་སྟེ ་སྒྲུབ་པ་འབའ་ཞིག་ལ་ཞུགས་པ་ལས། རྒྱལ་པོའི་མཆོད་གནས་
མི་བྱེད་དོ། །དགོངས་ཏེ། གཡའ་མ་ལུང་གི་ཕུར་ཕེབས། ལ་རྩེར་བྱོན་ཙ་
ན༑ བསམ་ཡས་ལ་གཟི གས་ཙམ་མཛད་པས། ཆོས་རྒྱལ་ཐུགས་ལ་དྲན་
ནས་ཐུགས་སེམས་སྐྱོ་ལྷང་བ་བྱུང་། གནམ་དུ་རྒོད་གཅིག་འཕུར་བྱུང་བས།



སྒྲ་སྒྱུར་གྱི་རྒྱལ་པོ་བི་རོ་ཙ་ན། 93
བི་རོ་ཙ་ན་རྒོད་དཀར་པོ་ཡིན། གསུངས་པ་དེང་སང་བར་དུའང་རྒོད་དཀར་
ལ་ཞེས་གྲགས་པ་དེ་ཡིན། ལ་བརྒལ་ནས་བྱོན། ཡུལ་དུ་སླེབས་པ་དང་།
ཁྱིམ་ཞིག་ཏུ་བཞེས་ཚ་ཞིག་བསྐོལ་རོགས་གསུངས་པས། ངེད་རིགས་དམན་
པ་མགར་བ་ཡི། །ཁྱེད་ནི་དགེ་སློང་ཡིད་དུ་འོང་བ་ཞིག་ཏུ་མཇལ་འདུག །སྐྱེས་
ཆེན་དམ་པར་སྐུ་གྲིབ་ཕོག་ན་ངེད་ལ་སྡིག་པ་ཡོང་ཞུས་སོ། །བི་རོས་གསུངས་
པ༑ ཕན་འབྲས་དགེ་བ་དང་གནོད་འབྲས་སྡི ག་པ་ཡིན་པས། སྡིག་པ་མེད་
པའི་ཁར། ཁྱོད་ཀྱིས་ང་ལ་ལྟོ་སྐོལ་རོགས་ཕན་པ་བྱས་པའི་དགེ་བས་ནི་བསོད་
ནམས་ཐོབ་པ་ཡིན་གསུངས། །
འོ་ན་ངེད་རིགས་དམན་ཡིན་ཞུས་པས། སྟག་གི་རི་མོ་ཕྱི་ལ་ཡོངས།།
མི་ཡི་རི་མོ་ནང་དུ་ཡོངས། །ཞི་བའི ་སེམས་ནི་རྡོ་རྗེའི་རིགས། །གཏོང་
ཕོད་ཆེ་བ་རིན་ཆེན་རིགས། །ཆགས་ཞེན་བྲལ་བ་པདྨའི་རིགས། །གཞན་
ཕན་གྱུར་ལེན་ཕྲིན་ལས་རིགས། །གཡོ་མེད་རང་རིག་སངས་རྒྱས་རིགས།།
རིགས་ལྔའི་སྐུ་རྟེན་བཟོད་པའི་རིགས། །རིགས་ལ་མཐོ་དམན་རྣམ་རྟོག་ཡིན།།
རྟོག་མེད་རིགས་མཆོག་ཆོས་ཀྱི་སྐུ། །ཞེས་གསུངས་པས་ཁོ་ཤིན་ཏུ་དད་པ་སྐྱེས་
ནས་ནང་དུ་གདན་དྲངས་ཏེ། དགྱེས་མགུས་མཆོད་དོ། །མི་མཆོག་གང་དུ་
བྱོན། ངེད་བཟའ་ཚང་གིས་ཅི་ལྕོགས་ཀྱི་ཞབས་ཏོག་ཕུན་སུམ་ཚོགས་པ་ཞུ་ཡོང་
བས་མཆོད་གནས་མཛོད་ལ་མཆོད་ཁང་དུ་བཞུགས་པར་ཞུ། ཞེས་གསོལ་བས།
དགེ་སློང་ཆེན་པོས་བཀའ་བསྩལ་པ། །སྡོད་པའི་ས་ཞིག་ཡོད་དེ་ཤོར། །མཆོད་
གནས་བྱེད་པས་བདག་ཉིད་འཁྱར། །ད་ནི་མི་སྡོད་དབེན་པར་འགྲོ། །གསུངས་
ཏེ་བྱོན་ཐལ་ལོ།།



94
མཁའ་འགྲོ་དང་བཻ་རོའི་རྣམ་ཐར།
དེའི་ཚེ་ཆོས་རྒྱལ་ཁྲི་སྲོང་ལྡེའུ་བཙན་གྱི་ཐུགས་དགོངས་ལ། སངས་
རྒྱས་གཉིས་པ་སློ བ་དཔོན་ཆེན་པོ་པད་མས་ལུང་བསྟན་ཅིང་། བརྙེ ད་པའི་
བུ་ཆུང་ནས་རྒྱ་རུ་བརྫངས། དཀའ་སྤྱད་སྲོག་ལ་བསྡོས་ཏེ་ཆོས་ཟབ་མོ་བཙལ་
ནས་བྱོན། ཉིན་མཚན་དམ་པའི་ཆོས་ནི་གྲངས་མེད་བསྒྱུར། བཻ་རོའི་བཀའ་
དྲིན་འཁོར་ཐབས་མེད། བཙུན་མོ་འདོད་ན་ཕུལ་བས་ཆོག །བླ་མ་མེད་
པས་གསོན་པོར་སྡོད་རེ་ཤི །ང་ནི་བི་རོ་འཚོལ་དུ་འགྲོ། དགོངས་ནས་ཆིབས་
ཆེན་ལ་བཅིབས་ཏེ་ཕེབས། མཆིམས་ཕུར་མེད་པར་གཟིགས། དེ་སྐབས་
མགར་མོ་དེ་སྐྲ་ཁྲུས་ཏེ་རྒྱན་ཆ་བཀྲོལ་ནས་ཐབ་ལྟག་ཏུ་བཞག་པ་ལས། བུ་
ཕྲུག་གིས་རྩེད་མོ་རྩེ་བར་ཁྱེར་ཏེ། ཁྱིམ་སའི་ཉལ་ཉིལ་ཁྲོད་དུ་ལྷུང་བས་མ་
དྲན་པར་ལུས།
སློབ་དཔོན་ཕེབས་པའི་རྗེས་སུ་བཙལ་བས་མ་བརྙེད་ནས། མགར་མོས་
མགར་བ་ལ་ཟེར་བ་མགྱོགས་པ་རྒྱུགས་དང་། ད་ནི་འགྲུལ་པ་དེ་ཐབ་ལྟག་ཏུ་
བཞུགས་ཏེ། ང་ཡི་རྒྱན་ཆ་བརྐུས་ནས་ཁྱེར་འདུག་པས། ཕྱིར་ལོག་ཏུ་སོང་
ཟེར་བས། མགར་བ་ལྕགས་ཀྱི་མདའ་གཞུ་ཁྱེར་ནས་རྒྱུགས་ཕྱིན་པས་རྒྱང་གྲགས་
ཤིག་གི་སར་རྗེས་ལོན་པ་དང་། ཁོས་མདའ་བརྒྱབས་པས། སྐུ་རྒྱབ་ཀྱི་ཕྱག་
དཔེའི་ཁུར་པོར་ཟུག །ཅི་ནོངས་གསུངས་པས། མགར་བ་ན་རེ། ཅི་མི་ནོངས་
མགར་མོའི་རྒྱན་ཆ་ཐབ་ལྟག་ཏུ་བཞག་པ་ཁྱེད་ཀྱིས་བ རྐུས་འདུག་པ་ཕྱིར་ལོག
དེ་མིན་མདས་སྙན་གྱི། གསོལ་བས།
བ་རོ ས་མགུར་གསུངས་པ། སངས་རྒྱས་པདྨ་འབྱུང་གནས་དང་།།
རི ག་འཛིན་ཤྲཱི་སིདྷ་སོགས། །པཎ་གྲུབ་མང་པོའི་ཐུགས་ཀྱི་སྲས། །མཁས་



སྒྲ
སྒྲ་སྒྱུར་གྱི་རྒྱལ་པོ་བི་རོ་ཙ་ན། 95
པ་བཻ་རོ་ཙ་ན་བདག །བོད་ཀྱི་རྒྱལ་པོའི་མཆོད་གནས་ཡིན། །བཙུན་མོས་
བརྫུན་གྱིས་ལྟོ་སློང་བཏབ། །ང་ཡི་སེམས་ལ་འདོད་ཆགས་མེད། །སྡོམ་
པ་ལུས་ལས་མ་འཆོར་ཞིང་། །ཁྱོད་ཀྱི་མགར་མོའི་རྒྱན་མ་བརྐུས། །བདེན་
པའི་ཚིག་འདི་བརྫུན་མིན་ན། །ལྕགས་ཀྱི་མདའ་གཞུ་གསེར་དུ་འགྱུར། །ཁྱོད་
ཀྱི་ལྟོ་རིན་དེ་ལ་གྱིས། །གསུངས་མ་ཐག་ཁོའི་མདའ་གཞུ་གསེར་དུ་ལྷན་
སྐྱེས་གྱུར་སོང་ངོ༌། །མགར་བ་རབ་ཏུ་དགའ་ནས་ཕྱག་མང་དུ་འཚལ་ནས་
ཞབས་སྤྱི་བོར་བླངས་ཏེ་ཞུ་བ། སངས་རྒྱས་སྒོ་རྩར་བྱོན་པ་ཁྱེད་ལ་མཐོལ་
ལོ་བཤགས། བཟོད་པར་གསོལ་ནས་ལོག་གོ །གསེར་གྱི་མདའ་གཞུ་མགར་
མོ་ལ་བསྟན་ཏེ་ལོ་རྒྱུས་བཤད་དེ་བཙལ་བས་རྒྱན་ཆ་ཉལ་ཉིལ་ཁྲོད་ནས་ཡོད་
གསུངས་པ་བཞིན་བརྙེ ད། མདའ་གཞུ་མཆོད་ཁང་དུ་ཁྱེར་ནས་མཆོད་པ་
ཕུལ་ཏེ་བཞག་གོ། །
དེ་རྗེས་ཆོས་རྒྱལ་ཁྲི་སྲོང་ལྡེའུ་བཙན་བྱོན་ནས་ཡུལ་དུ་དགེ་སློང་
ཞིག་ཕེབས་བྱུང་ངམ། ཞེས་འདྲི་བ་མཛད་པས། མགར་བས་ཚོར་ནས།
རྒྱུགས་བཞིན་སོང་སྟེ། རྒྱལ་པོར་ཕྱག་འཚལ་ཏེ་ཞུས་པ། ཆོས་ཀྱི་རྒྱལ་
པོ་ཆེན་པོ་མཁྱེན། །བཟོད་པར་གསོལ་ལོ་སངས་རྒྱས་མི་གཟུགས་སུ་བྱོན་
པ་དེ་ཉིད་བདག་གིས་མཇལ། ཞུས་སོ། །
འོ་ན་ད་ལྟ་གང་དུ་བྱོན་གསུངས། ཁོས་ལམ་རྒྱུས་རྣམས་ཞིབ་ཏུ་
གསོལ་བས་རྒྱལ་པོ་སྤྱན་ཆབ་ཤོར། མགར་བ་ལ་བརྔན་པ་ཞིག་གནང་ནས།
ཆིབས་མགྱོགས་པར་བསྲུལ་ཏེ་ཕེབས་པས། གཙང་མཐའི་ཚུར་ཁ་སླེ བས་
དུས། སློབ་དཔོན་ཞབས ཆུ་ལ་རེ ག་ཙམ་མཛད་ཅིང་། སའི་ཁར་འགྲུལ་



96
མཁའ་འགྲོ་དང་བཻ་རོའི་རྣམ་ཐར།
བ་ལྟ ར་ཕེབས་པ་མཇལ་ཆུའི་ཕར་ཁར་བཞུགས་ཏེ། ཕྱག་གི་བརྡ་མཛད་
དེ ༑ དོན་དུ་ཆོས་རྒྱལ་ལོག་ནས་བྱོན། །ཁོ་བོ་འོང་བར་མ་འདོད་དོ། །ཞེས་
གོ་བས།
ཆོས་རྒྱལ་ཤིན་ཏུ་ཡིད་མུག་ཐུགས་ངལ་ཆེས་མནོན། ཆུ་བརྒལ་
བ་ལ་ནི་གཙང་པོ་རྒྱས་པའི་སྐབས་ཡིན་པས་མ་ཐར། ཚུར་ཁ་ནས་རྒྱང་
ཕྱག་འགའ་འཚལ་ནས་བཤུམ་བཤུམ་པས། རེ་ཞིག་བཙུན་མོར་འགྱོད་
པ་སྐྱེས་ཏེ་བཤགས་པ་མ་བྱེད་པར། སློ བ་དཔོན་ཕྱི ར་ལོག་མི་འབྱོན་པའི་
ཉམས་ཤར་བས། སླར་བསམ་ཡས་སུ་ལོག་སྟེ། དུས་ལ་བབས་པའི་སྐབས་
སྒུ ག་གོ་སྙམ་ནས་ཕྱི ར་འཁོ ར་ཏེ། བཙུན་མོ་ལ་བཀའ་བསྐྱོན་ཚད་མེད་
མཛད། མགར་བའི་ལོ་རྒྱུས་རྣམས་ཞིབ་པར་གསུངས་པས། ཁོག་པར་
ཅུང་འཇི གས་སྐྲག་སྐྱེས་རུང་བརྫུན་ནི་གང་ལ་ཐུག་ཀྱང་ཕུག་མ་བརྡོལ་བ་
བྱེ ད་སྙམ་ནས་བཙུན་མོས་རང་གི་ནོ ངས་མ་བཤད་པར་གསང་སྟབས།
བསམ་ཡས་པ་དྲག་ཞན་ཚང་མས། གཏམ་དེ་ཐོས་ནས་སློབ་དཔོན་ལ་སྐུར་
བ་འདེ བས་མི་ཡང་མང་། འགའ་རེ ས་དེ་འདྲ་མི་སྲིད་བཙུན་མོ་རང་འདོད་
ཆགས་ཆེ་བས་ལན་སོགས་ཟེ ར་མཁན་བྱུང་བས། མི་མང་ཁ་ལ་ཁེ བས་
རྒྱག་པ་ཡང་མ་ཤེས།
དེ་ནས་སློབ་དཔོན་བཻ་རོ་ཙ་ན་བྲག་ཡེར་པར་བྱོན། ཤིང་ནགས་
ཚལ་གྱིས་མཛེས་པའི་རི་ཕུག་གཅིག་ཏུ་བཞུགས་སོ། །རྣམ་ཐར་རྡོ་རྗེ་སྙིང་
པོའི་སྲོག་ཤིང་ལས། ཆོས་སྒྱུར་བ་ལ་བར་ཆད་བྱུང་ཞིང་། ལྕགས་ཀྱི་མདའ་
གཞུ་གསེར་དུ་བསྒྱུར་བའི་ལེའུ་སྟེ་བཅུ་གཅིག་པའོ།།



སྒྲ་སྒྱུར་གྱི་རྒྱལ་པོ་བི་རོ་ཙ་ན། 97
བཙུན་མོ་མཛེ་ནད་ཀྱིས་ཟིན། བཤགས་རྗེ ས་ཆོས་ལ་དད་པ།
དེ་ནས་བྲག་ཡེར་པའི་གནས་དེར་ཀླུ་གདོལ་པ་ནག་པོ་ཞེས་བྱ་བ་གནས་འདུག་
པས། སློབ་དཔོན་གྱིས་ཏིང་ངེ་འཛིན་གྱིས་ཀླུ་དེ་བཀུག་པས་དུག་སྦྲུལ་ནག་
པོ་ཞིག་ནར་གྱིས་བྱུང་བར། སློབ་དཔོན་གྱིས་གསུངས་པ། རིའི་སྐེད་པར་
གནས་པ་བདག་ཉིད་དང༌། རྩ་བར་གནས་པ་ཁྱེད་ཉིད། གནས་ཀྱིས་བསྡུས་
པའི་གྲོགས་པོ་ཡིན། དམ་ཚིག་གཅིག་ཏུ་བསྲེའམ། གསུངས་པས། ཁོ་ན་
རེ༑ བསྲེ་བར་ནུས་ན་དགོས་པ་ཅི། ཞེས་ཞུས་པས། སློབ་དཔོན་གྱིས།
འོ་ན་གྲོགས་པོ་ཁྱེད་ལེགས་སོ། །བདག་ཉིད་བི་རོ་ཙ་ན་སྟེ། །སངས་རྒྱས་
པད་མའི་ཐུགས་སྲས་ཡིན། །བོད་རྒྱལ་ཁྲི་སྲོང་ལྡེའུ་བཙན་གྱིས། །དམ་
ཆོས་འཚོལ་དུ་རྒྱ་རུ་བརྫངས། །སངས་རྒྱས་གསང་བ་ཤྲཱི་སིདྷ་སོགས། །པཎ་
ཆེན་མང་པོའི་ཐུགས་མཛོད་ཕྱུངས། །བོད་ཡུལ་ཆོས་ཀྱིས་ཁྱབ་འདོད་ཀྱང་།།
དམར་རྒྱན་གཟའ་ཡིས་བར་ཆད་བརྩམས། །དགེ་འདུན་སྡེ་ལ་དྲི་མས་གཡོགས།།
དམ་ཚིག་དད་མོས་རླུང་ལ་བསྐུར། །དེ་ལ་ཆད་པས་མ་བཅད་ན། །བཙུན་མོ་
ཤི་ནས་དམྱལ་བར་འགྲོ། །བདེན་རྫུན་ཤན་ནི་མ་ཕྱེད་ན།། བསྟན་པ་རིན་ཆེན་
འཕེལ་མི་འགྱུར། །དེ་ཕྱིར་ད་རེས་གྲོགས་པ་ཡིས། །བཙུན་མོ་དེ་ཉིད་ཐབས་
ཀྱིས་ཟིན། །འགྱོད་པའི་སེམས་ནི་སྐྱེས་ནས་ཀྱང་། །བདེན་པའི་ཁ་ནི་མ་བསངས་
བར། །འཛིན་ལ་གཏོང་བར་མ་བྱེད་ཅིག །ཅེས་གསུངས་སོ།།
ཀླུས་ཀྱང་ཁས་བླངས་དམ་བཅས་ནས་མི་སྣངབར་སོང་། བཙུན་
མོ་གཟིམས་པའི་སྣ་སྦུག་ནས་ཀླུ་ཡན་ལག་བརྒྱ་ལྡན་ཙི་ཙི་ཛྭ་ལའི་ནད་བདག་



98
མཁའ་འགྲོ་དང་བོ་རོའི་རྣམ་ཐར།
གདོན་དུ་གྱུར་ནས་ལུས་རྣམས་ཀུན་ལ་ཁྱབ་པར་ཞུགས་ཏེ་གནས་པས། བཙུན་
མོ་གཉིད་སད་པ་དང༌། ལུས་ནི་མ་ལུས་ཐམས་ཅད་ན་བ་ཚོར། ཤེས་པ་
འཚབ་འཚུབ་བློ་མི་བདེ། སྙིང་ནི་ཡལ་ཡལ་སྟོང་སྟོང་བྱེད། ཅི་ཡིན་མ་
ཤེས། དེ་ལྟར་སྙུང་ཚུལ་རྒྱལ་པོའི་སྙན་དུ་གསོལ་བས། ཁྱོད་ཉིད་བླ་མའི་
བཀའ་བཅགས། དམ་ཚིག་ཉམས་པས་ལན། སྨན་པ་འབོད་རུང་ཅང་ཕན་
ནམ། གསུངས་ཏེ། ལྷ་རྗེ་འབོད་དེ་རྩ་ཆུ་བརྟགས་པས་ནད་ངན་ཙི་ཙི་ཛཱ་
ལ་ཡིན་འདུག་ཟེར། སྨན་ནི་མང་པོ་གང་འགམས་ཀྱང་། ཉིན་རེ་བཞིན་
དུ་སྡུག་ཏུ་འགྲོ་བ་ལས་ཡེ་མ་ཕན། སྙིང་རུ་འགྲོ་རིམས་ཀྱིས་ལུས་ལ་རྨ་ཤུ་
ཐོ ར་པ་ཐོན། ཆུ་སེར་འཛག་ཅིང་ཁྲག་རྣག་ཆགས། མི་བཟོད་ཟུག་རྔུས་
སྐད་ངན་འབྱོན། དེའི་ཚེ་སློབ་དཔོན་བཻ་རོ་ཙ་ན་ནི། ལྷ་དང་ལྷ་མོ་མང་
པོས་མཆོད་ཅིང་། ཆོས་ཞུས་ཤིང་། མི་མ་ཡིན་རྣམས་ལ་ཆོས་འཁོར་བསྐོར་
བཞིན་བཞུགས། བར་དེར་དཔལ་ལྡན་ལྷ་མོ་ལ་བཻ་རོས་གསུངས་པ། བསམ་
ཡས་རྒྱལ་པོའི་བཙུན་མོ་ཉམ་ཐག་ནད་ཀྱིས་ཟིན་ནས་གདའ། ཁྱེད་ཉིད་མོ་
མར་སྤྲུལ་ལ་ལུང་སྟོན་ཞིག་གསུངས། ལྷ་མོས་དེ་ལྟར་བྱའོ་གསུངས་ཏེ་མི་
སྣང་བར་སོང་། །
བསམ་ཡས་རི་ལུང་ཀུན་ལ་གྲགས་པའི་མོ་མ་མངོན་ཤེས་ཐོགས་མེད་
བྱ་བ་ཞིག་ཏུ་སྤྲུལ་ཏེ་ཕྱོན། ཡུལ་དུ་སླེ བས་ཏེ། མི་ནི་སུ་ཡིན་གང་འདྲི་
མངོན་ཤེས་བཤད། རྒྱལ་པོས་གསན་ནས་འབོད་དུ་བཅུག །མོ་མས་མོ་དཔེ་
ཐང་ལ་བཀྲམས། མོ་བཤད་རྒྱས་པ་བཏང་ནས་སྨྲས་པ། མོ་ལ་ཅི་ཐོན་ཤོད་
དགོས་ན་བཙུན་མོ་ཁ་ནི་མི་སྐྱེངས་སམ། བདེན་པར་ཆ་ན་ངས་བཤད་ཀྱི།།



སྒྲ་སྒྱུར་གྱི་རྒྱལ་པོ་བི་རོ་ཙ་ན། 99
དེ་མིན་དོན་མེད་ལོག་ནས་འགྲོ། །ཟེ ར་རོ། །བཙུན་མོ་ན་རེ། ནད་ངན་
འདི་ལ་ཕན་ཐབས་ཤིག་ཡོད་ན། ཁྱོད་ཅི་ཟེར་བདེན་པར་འཛིན་པས། སྦ་
གསང་མེད་པར་ལོབ་དང་གསུངས་སོ། །མོ་མ་ན་རེ། སངས་རྒྱས་རྣམ་སྣང་
མི་གཟུགས་བླ་མ་ལ། །འདོད་ཅིང་ཆགས་པའི་སེམས་བཅས་འཇུས་ཀྱང་ཕོད།།
འདོད་དོན་མ་སྒྲུབ་ཚེ་ན་སྐུར་བ་བཏབས། །འཕགས་པའི་ཞིང་ལ་མི་འཚམ་
དེ་བྱས་རྐྱེན། །དགེ་འདུན་ཐུགས་ཆད་བསྟན་པ་སྤེ ལ་སྐྱོང་འཕྲོ། །བཞག་
ནས་དབེན་པར་གཤེགས་པའི་བར་ཆད་དེས། །བླ་མཆོད་དབར་ལ་དམ་སྲིའི་
ཁ་རླངས་འཚུབས། །ཆོས་རྒྱལ་ཐུགས་ཕམ་དེ་སོགས་རྒྱུ་རྐྱེན་གྱིས། །འཛིན་
ཤེས་གཏོང་མི་ཤེས་པའི་ཀླུ་བདུད་ཆེ། །གདོལ་པ་ནག་པོས་ཟིན་པའི་ནད་
ངན་འདི། །སློབ་དཔོན་སྤྱན་དྲོངས་མཐོལ་བཤགས་མྱུར་དུ་ཕུལ། །བསྟན་
པའི་འཕྲོ་མཐུད་བྱས་ནས་ཕན་ཏེ་མཆི། །དེ་ལྟར་མྱུར་དུ་འབད་པས་མ་
བསྒྲུབས་ན། །ཤི་ནས་དམྱལ་བའི་གནས་སུ་བཙོ་བསྲེག་འགྱུར། །མོ་མ་ང་
ཡི་མངོན་ཤེས་ཨ་དར་ཤར། །མི་གསལ་བ་ནི་གཅིག་ཀྱང་ཡོད་མ་ཡིན། །ཞེས་
མོ་བཤད་དེ་ཐོས་ནས་བཙུན་མོ་ངོ་ནག་དབུ་སྒུར་ཏེ། རེ་ཞིག་བསམ་བློར་
འབྱམས་ནས་ཅི་ཡང་མི་སྨྲ་འདུག །ཆོས་རྒྱལ་ཞལ་ནས། མོ་འདི་བདེན་
ལ་དེ་ལྟར་ཡིན་ཐག་ཆོད། །སྐྱེས་བུ་དམ་པ་དེ་ལ་དྲི་མ་ཡོད་མ་ཡིན། །བཙུན་
མོས་ཁས་ལོངས་བཤགས་པ་འབུལ་རེ་རན། །གསུངས་སོ། །བཙུན་མོས་
ག་ལེར་ཞུས་པ། །
སངས་རྒྱས་གཉིས་པ་སྤྱན་དྲོངས་ལ་བྱིན་རླབས་ཞུ ས་ན་ཕན་ནམ་
སྙམ་པས། ལྷ་ཡིས་དེ་ལྟར་མཛོད་ཅིག་འཚལ། ཞུས་པས། ཆོས་རྒྱལ་



100
མཁའ་འགྲོ་དང་བཻ་རོའི་རྣམ་ཐར།
ཉིད་ཐུགས་བརྩེ་བས་དེ་ལྟར་བྱ་ཡི་གསུངས་ཏེ། མཧཱ་གུ་རུ་པདྨ་འབྱུང་གནས་
སྤྱན་དྲངས་ཕོ་བྲང་དུ་ཕེབས་མ་ཐག །ང་ཡི་བེ་རོ་ཙ་ན་གར་ཡོད། ད་ལྟ་
འཁྲིད་ལ་ཤོག །བཀའ་བསྩལ་བས་ཆོས་རྒྱལ་ཉིད་གང་ཡང་ཞུ་མ་སྤོབས་པར།
བཙུན་མོའི་སར་བྱོན་ནས། སློབ་དཔོན་ཆེན་པོས། ང་ཡི་བེ་རོ་ཙ་ན་འཁྲིད་
ཤོག །ཅེས་བཀའ་ཕེབས་ལུགས་འདིས་ཀྱང་ཁྱོད་རང་མནོངས་འདུག །ད་
ནི་ཅི་ཞུ། བི་རོ་ག་ནས་བརྙེ ད། ཁོ་བོ་འཚོལ་དུ་འགྲོ། མཐོང་ཐོས་ཙམ་
ཡང་མ་བྱུང་བར་ལོ་ནི་གསུམ་ལ་ཁ་བལྟས། བི་རོ་ཞིང་ཁམས་ལ་གཤེགས་
ལས་ཆེ། མཧཱ་གུ་རུའི་ཞབས་སུ་ཁྱོད་ཉིད་བཅར་ལ་ཅི་ཞུ་ཁྱེད་རང་ཤེས།
ང་ནི་འཇིགས་ཀྱང་འཇི གས་ལ་ཅི་ཞུ་དོན་མ་མཆིས། གསུངས་པས།
བཙུན་མོ་མང་དུ་བཤུམས་ནས། ཁ་སྦུ བས་ཏེ་སྐད་ཆུང་ངུས་
ཞུས་པ། ལྷ་ཉིད་དགོངས་པ་བཞིན་ཏེ། མ་བྱུང་བ་ཀུན་ཕུང་གཞི་མ་བདག་
ཉིད་ཀྱིས་ལན་ལགས། ད་ནི་ངོ་ཚ་ཁྲེལ་གྱིས་ཤི་བ་ལས་འོས་མི་འདུག་
ཀྱང་། དམྱལ་བའི་ཚ་གྲང་ཡིད་ལ་འཇགས།: དངངས་སྐྲག་སྡུག་བསྔལ་
མྱོང་བཞིན་གདའ། ཁོ་མོ་གུ་རུའི་དྲུང་དུ་སྐྱོལ། འགྱོད་བཤགས་འབུལ་
གྱི་ཡིན། ཞེས་ཞུས་པ་ཆོས་རྒྱལ་ཉིད་ཐུགས་དགྱེས། དེ་ལྟར་བྱའོ་གསུངས་
ཏེ༑ སྲས་གཉིས་བཙུན་མོའི་མཆན་འོག་ཏུ་བཅུག་སྟེ ་གཡས་གཡོན་ནས་
བསྐྱོར་ཞི ང་གཟི མས་ཆུང་དུ་འཁྲིད། མཧཱ་གུ་རུའི་དྲུང་དུ་ཕྱག་འཚལ་
ནས་བཤུམ་ཞིང་གསོལ་བ། །
དུས་གསུམ་མཁྱེན་པའི་དགོངས་པ་ལ་བདག་གིས་ཞུ་ཅི་འཚལ།
བདག་ནི་ལས་ངན་བུད་མེད་ནང་ནས་ཀྱང་འདོད་ཆགས་ཆེ་བ་ཞིག་ཡིན་སྟབས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 101
བཟོད་མ་ཐུབ། སློབ་དཔོན་བི་རོ་མཇལ་དུས་ཁོ་མོ་དྲན་པ་སྟོར། ཐབས་
ནི་མ་བྱས་པ་ནི་གཅིག་ཀྱང་མེད་མོད། ཁོང་ལ་ནི་ཉོན་མོངས་ཐུགས་མི་མངའ་
བས་ཐུགས་རྗེ་སྤྱན་གྱིས་གཟིགས་པ་ཙམ་ཡང་མ་མཛད་པར། ཉ་མོ་བྱེ་ཐང་
བཏོན་བཞིན་དབུགས་ཀྱང་ཧལ་ཧལ་མཛད་དེ་བྲོས་ནས་བྱོན། བདག་རང་
ཁ་སྐྱེངས་སེམས་ཕམ་འདོད་ཆགས་གནས་གྱུར་ནས་ཞེ་སྡང་མེ་ལྟར་འབར་
ནས་རང་གི་སྐྲ་ཕྱིས། གདོང་ལ་སྦར་མོ་སེན་སྒྲུབ་བཏངས། ཐག་པ་འཕྱིར་
ཏེ་སྐེད་ལ་བཅིངས། ལྷ་ཉིད་དབུ་བསྐོར་བརྫུན་གསོལ་ཞིང༌། བསམ་ཡས་
རི་ལུང་ཀུན་ཁོ་མོས་དཀྲུགས་པ་ལགས། ད་ནི་སྙིང་ནས་འགྱོད་པ་སྐྱེས། ད་
རེས་མཐོལ་བཤགས་འབུལ་བ་ལགས་པས་ནད་ངན་འདི་ལས་གྲོལ་ཐབས་ཤིག་
ཐུགས་རྗེས་གཟིགས་ཞེས་སྨྲེ་ངག་འདོན་ཞིང་ཞུས་སོ།།
མཧཱ་གུ་རུས་བཙུན་མོ་ཁྱོད་བདེན། འདོད་ཆགས་ཁྱོད་ལས་ཆེ་བ་
ས་སྟེང་འདི་ན་མེད། སྤྲུལ་པའི་དགེ་སློང་འཇུས་ཕོད་ཁྱོད་ཉིད་ཡིན། །བ་
རོ་ཙ་ན་དགྲ་བཅོམ་ཟག་པ་ཟད། །ལུས་སེམས་གཉིས་ལ་འདོད་ཆགས་ཡོད་
མ་ཡིན། །ད་རེ ས་འགྱོད་བཤགས་ཕུལ་བ་ཤིན་ཏུ་ལེགས། །ཁྱོད་ཀྱི་ནད་
གསོས་སངས་རྒྱས་བསྟན་པ་འཕེལ། །གསང་སྔགས་རྡོ་རྗེའི་ཐ་ཚིག་གནད་
ཀྱིས་ཆེ། །མ་འོངས་ཁྱོད་གཉིས་ཐབས་ཤེས་ཚུལ་དུ་འཛོམས། །མི་ལའི་
ཐུགས་སྲས་རས་ཆུང་རྡོ་རྗེ་གྲགས། །ཡར་ལུང་ལྷ་ལྕམ་མཇལ་ནས་མཁའ་
སྤྱོད་འགྲོ། །ཞེས་ལུང་བསྟན་མཛད་པ་ཐོས་མ་ཐག་བཙུན་མོ་ནི་དགའ་བས་
རྒྱལ་ཞིང་། སླར་གསོས་ཏེ། སློབ་དཔོན་བཻ་རོ་ཙ་ན་སྤྱན་འདྲེན་མཛོད་ཅིག་
ཁོ་མོས་མནོངས་འགྱོད་མཐོལ་བཤགས་འབུལ་བ་ལགས། ཞུས་པས། ཆོས་



102
མཁའ་འགྲོ་དང་བཻ་རོའི་རྣམ་ཐར།
རྒྱལ་ཆེན་པོས། ཕྱོགས་རྣམས་ཀུན་ཏུ་འཚོལ་མི་བརྒྱ་ཡང་སོང་། མཐོང་
ཐོས་མི་འདུག །གར་བཞུགས་མ་ཧཱ་གུ་རུས་གསུང་དུ་གསོལ། ཞེས་ཞུས་
པས་མཧཱ་གུ་རུས། ཡེར་པའི་བྲག་ཕུག་ནགས་ཚལ་ཡིད་འོང་ན། །ལྷ་དང་
ལྷ་མོའི་དཀྱིལ་ན་བི་རོ་བཞུགས། །ལྷ་སྲས་བྱོན་ལ་ང་ཡིས་སྐད་བཏང་ཞུས།།
ཐེ་ཚོམ་མེད་པར་བི་རོ་འཁོར་ཏེ་མཆི། །ཞེས་གསུངས་པ་བཞིན་ལྷ་སྲས་
དང་ཆིབས་འོ་ལ་བཅས་བྲག་ཡེར་པར་སླེ བས་ཚེ། བི་རོ་ཙ་ན་མི་མ་ཡིན་
བུ་དང་མུ་མོ་བརྒྱ་སྟོང་མང་པོར་ཆོས་གསུང་བཞིན་བཞུགས་པ་མཇལ། ཕྱག་
འཚལ་བྱིན་རླབས་ཞུས། ལོ་རྒྱུས་རྣམས་ཞིབ་ཏུ་གླེང་བས། བཻ་རོ་ཙ་ན་ཉིད།
བཙུན་མོར་སྙིང་རྗེ་ཆེན་པོ་འཁྲུངས་ཏེ་སྤྱན་ཆབ་ཤོར། ད་ནི་ལས་ཅན་རྗེས་
སུ་བཟུང་དུ་འགྲོ་གསུངས་ཏེ་བསམ་ཡས་བྱོན། །
དུས་གསུམ་མཁྱེན་པ་མཧཱ་གུ་རུའི་ཞབས་ལ་ཕྱག་འཚལ་བྱིན་རླབས་
ཞུས། མཧཱ་གུ་རུས་ཐུགས་དགྱེས་པ་ཆེན་པོས། ཆོས་རྒྱལ་བཙུན་མོ་ནང་བློན་
དང་བཅས་པར་བཀའ་སྩལ་བ། ཆོས་རྒྱལ་ཆེན་པོ་ཚུར་གསོན་དང་། །བསྟན་
པའི་འཕེལ་འགྲིབ་སྔར་ཡང་མང་ཙམ་བྱུང་། ད་ལྟ་ཡང་། ལེགས་སྐར་གྱི་སྐྱེ་
བ་བཙུན་མོ་འདིས་རྟེན་འབྲེལ་འགའ་རེ་སྒྱུར་ཡང་། བར་ཆད་མེད་པའི་དངོས་
གྲུབ་འབྱུང་མི་སྲིད། བྱ་བ་ཡིན་པས། བར་ཆད་དངོས་གྲུབ་ཏུ་སྒྱུར་བ་ཁྱད་
ཆོས་ཡིན། བཻ་རོ་ཙ་ན་ཨོ་རྒྱན་དངོས་དང་མཉམ། ལོ་ཙཱའི་མིང་ལ་དོན་དུ་
པཎྜི་ཏ། །སྔར་ཡང་མ་བྱུང་ཕྱིས་ཀྱང་འབྱུང་བ་མིན། །ཕྱི་དུས་ཕལ་སྐད་ཤེས་
ཙམ་འབྱུང་བ་ལ། །ལོ་ཙཱའི་མིང་འདོགས་བཻ་རོའི་ཕྱོགས་མི་ཉེ། །འདི་ཡི་དྲིན་
ཡོད་མངའ་བདག་རྗེ་བློན་རྣམས། །གསུངས་སོ།།



སྒྲ་སྒྱུར་གྱི་རྒྱལ་པོ་བི་རོ་ཙ་ན། 103
དེ་ནས་བཙུན་མོས་ཕྱག་མང་དུ་འཚལ་དུ་(ཡབ་སྲས་ཀྱིས་ར་མདས་)
བཅུག །དེ་ནས་ཟུར་དུ་བི་རོས། ཀླུ་སྨན་སྣ་རྒུ་འདུ་བྱས་ཏེ། ཀླུ་ཆོག་
མཛད། བཙུན་མོས་མཇལ་མི་ཕོད་ཅིང་ཐལ་མོ་སྦྱར་ཏེ། དབུ་བཀུག་སྟེ་
གསོལ་བ། སློབ་དཔོན་རིན་པོ་ཆེ ། ལས་ངན་ཁོ་མོས་སངས་རྒྱས་རྟེན་ལ་
འདོད་པའི་དྲི་མས་གཡོགས། ཤིན་ཏུ་ནོ ངས་ལགས། བཟོད་པར་གསོལ།
འདི་དང་ཕྱི་མ་ཚེ་རབས་གཞན་དུའང་ཐུགས་རྗེས་ཟུངས་ཤིག །ཅེས་གསུང་
མཐོན་པོས་ངུ་བཤུམ་དྲག་ཏུ་མཛད་དོ།།
དེ་ནས་བེ་རོས་ལྗགས་ཀྱི་མཆིལ་མས་རྨ་རྣམས་ལ་ལྗགས་སྔགས་
བཏབས་ཏེ་གསུངས་པ། གྲོགས་པོ་ཀླུ ། ད་ནི་ཕྱི་ལ་ཤོག་ཁྱོད་ཀྱི་མགྲོན་དུ་
རྒྱ་ཆེར་བཤམས་ནས་ཡོད་གསུངས་པས། ཀླུ ས་ཡན་ལག་རྣམས་བསྡུས་པ་
དང་བཙུན་མོས་མི་བཟོད་པའི་སྐད་འབྱིན། ཡབ་སྲས་ཀུན་ཀྱང་སྤྱན་ཆབ་
ཤོར། བཙུན་མོ་རྡུལ་གྱིས་རླན་པ་དང་ཁྲག་རྣག་མང་པོ་སྐྱགས་སྐྱགས་པས།
སྡིག་པ་ནག་པོ། ཉར་ཉོར་ཞིག་ཐོན་བྱུང་དེ་ལ་སྨན་སྣ་རྣམས་ཀྱིས་བྱུགས་
ཏེ་སློབ་དཔོན་གྱིས་ལྗགས་ཕུ་གདབ་ཅིང་འོ་མས་བཀྲུས་ཤིང་ཉིན་ཤས་གསོས་
པ་ཤུགས་ཤེད་ཆེར་སོང་ཡང་། ཡན་ལག་རྣམས་མ་ཚང་བས། སླར་སྐྱུགས་
ཏེ་ཐོན། བཙུན་མོ་ནི་རྒྱལ་བཞིན་དྲན་པ་འཐོར་བ་རེ་བྱུང་། རིམ་པས་ཁྲུས་
མཛད། བྱིན་རླབས་མཛད་དེ་མྱུར་དུ་གསོས་པར་གྱུར་ཏོ། །
དེ་ནས་ཆོས་ཞུས་ཏེ། ན་རག་སྐོང་བཤགས་སོགས་ཐུགས་དམ་
མཛད་དོ། །བཅུད་ལེན་སོགས་མདངས་སྨན་གྱིས་སྦྲུལ་ལྤགས་བརྗེ་བ་ལྟར་
གྱུར་ནས། སྔར་ལས་མཚར་སྡུག་ཆེར་གྱུར་པས་བླ་མ་དང༌། གསང་སྔགས་



104 མཁའ་འགྲོ་དང་བོ་རོའི་རྣམ་ཐར།
ཟབ་མོའི་ཆོས་ལ་མི་ཕྱེད་པའི་དད་པ་ཐོབ་བོ། །རྣམ་ཐར་རྡོ་རྗེ་སྙིང་པོའི་
སྲོག་ཤིང་ལས། བཙུན་མོ་དམར་རྒྱན་མ་མཛེ་ནད་ཀྱིས་ཟིན་པ་བཤགས་པའི་
རྗེས་ཆོས་ལ་དད་པའི་ལེའུ་སྟེ་བཅུ་གཉིས་པའོ།།
ཚ་བ་རོང་དུ་སྤྱགས་པ།
དེ་ནས་མཧཱ་གུ་རུ་མཆིམས་ཕུར་ཕེབས། བཻ་རོ་ཙ་ན་བསམ་ཡས་དབུ་རྩེར་
བཞུགས་ཏེ་དམ་པའི་ཆོས་སྦྱར་བ་སོགས་བཤད་སྒྲུབ་ཀྱི་མཛད་པ་བླ་ན་མེད་
པ་འཕེལ་བར་མཐོང་སྟེ་བདུད་སྡིག་ཅན་སླར་ཡང་བཙུན་མོའི་ཁོག་ཏུ་ཞུགས་
ཏེ་བསམ་ངན་སྐྱེས། སློབ་དཔོན་བཻ་རོ་ཙ་ན་ཉིད་ཐག་རིང་སར་ཕུད་པར་མ་
བཅུག་ན་ཆོས་རྒྱལ་ཉིད་དང་དགའ་བདེ ར་སྤྱོད་དུ་མི་སྟེ ར་བར་གདའ་སྙམ་
ནས་མཚན་མོ་ཞིག་གློ་བུར་དུ་ཁྲིམས་རྔ་བརྡུང་བས། བློན་འབངས་རྣམས་
འདུས་བྱུང་ནས། ཅི་བདོག །ཞུས་པས། བཙུན་མོ་ན་རེ། ཆོས་རྒྱལ་ཉིད་
དབུ་ཆེ་ཀླད་མེད་ཅིག་འདུག །འབངས་བེ་རོ་ཙ་ན་དབུ་བླར་མཆོད། ཉེས་
མེད་སྤྲང་པོ་ཆུ་ལ་སྐྱུར། ད་དུང་བོད་ཕུང་སྦྱོར་གྱི་ཕྱག་ལས་གསང་ནས་ཅི་
མཛད་མི་ཤེས་པས། ཁྱེད་བློན་འབངས་རྣམས་ནས་བེ་རོ་ཙ་ན་ཡུལ་འདིར་
མེད་ཐབས་བྱ་རན་འདུག །ཟེར་རོ། །
བདུན་བློན་གྱིས། དེ་ནི་བདེན་རང་བདེན། ཁ་སང་སྤྲང་པོ་ག་འུར་
བཅུག་དུས་ངེད་བོ ན་པོ་སུས་ཀྱང་བལྟ་ལོང་མེད་པར་མི་གཅིག་དེའི་ནང་
བཅུག་རུང་། དེ་ཀ་བི་རོ་མིན་པ་ཐག་ཆོད་ཀྱང་ཕྱིས་གར་ཡོད་མ་ཤེས་པས།



སྒྲ
ཅུ
སྒྲ་སྒྱུར་གྱི་རྒྱལ་པོ་བི་རོ་ཙ་ན། 105
ད་རེས་བཙུན་མོས་ཁུངས་སྟོན་མཛད་དམ། ཞུས་སོ། །བཙུན་མོ་ན་རེ།
བསམ་ཡས་དབུ་རྩེར་སོང་ལ་ལྟོས་དང་། བདེ ན་རྫུན་མིག་གིས་རིག་ཡོང་
སྨྲས། དེ་ལྟར་བྱེད་དོ་ཟེར་ཞིང་བློན་པོ་རྣམས་བལྟར་ཕྱིན་ཚེ་ཆོས་རྒྱལ་ཉིད་
རིངས་པས་བྱོན་བྱུང་བས། བདུད་བློན་ཚོས་ཞུས་པ། ད་རེ ས་བཻ་རོ་ངེད་
ལ་རྩིས་སྤྲོད་མི་མཛད་ན་རྗེ་ཡང་མི་འཁུར། ངོ་ལོག་བྱེད་པ་ཡིན། ཟེར་
ཞིང་སྐད་ཆེར་འབྱིན་ནས་འཛིང་དུ་བྱུང་ངོ་། །སློབ་དཔོན་བཻ་རོས་མ་བཟོད་
པར་ཕྱི་ལ་བྱོན་ནས་གསུངས་པ། ཁྱེད་བློན་འབངས་རྣམས། དེ་ཙམ་མ་
ངར་བར་ཡིན་ལུགས་འདི་གསོན་དང་། མངའ་བདག་རྒྱལ་པོས། རང་རེའི་
ཡུལ་ཁམས་བདེ་ཞིང་སྐྱིད་པའི་ཐབས་མཛད་པ་ལས་ངོ་ལོག་འོས་པའི་ཕྱག་
ལས་ཉེས་ཅན་ཅང་མ་མཛད་དོ།།
བདག་འདྲ་ཡང་ཆུང་ནས་ཕན་བདེའི་འབྱུང་གནས་ཆོས་སྲིད་ཡོངས་
ལ་སྨན་པའི་བསྟན་པ་རིན་ཆེན་ཁུར་དུ་ལྕི་བའི་ཞབས་འདེ གས་ཁོ་ན་ལས།
བསླབ་སྡོམ་དམ་ཚིག་དྲི་མས་མ་གོས་པའི་དྲི་མེད་ཤེལ་ལྟར་དྭངས་པ་ཞིག་
ཡིན་པས། བསད་ཀྱང་འཆི་བའི་འཇི གས་པ་མེད་པ་ཞིག་ཡིན་རུང༌། སྲོག་
འདི་གཅད་ན་ཁྱོད་ལ་སྡི ག་པ་འོང་ངན་སོང་དམྱལ་བར་འགྲོ་བས་སྙིང་རྗེ་བ་
ཡིན་མ་ཟད། དམ་པའི་ཆོས་སྒྱུར་འཕྲོ་ཡང་ལུས་ཤིང་། བར་ཆད་འདིས་
བོད་ཁམས་བསོད་ནམས་ཀྱི་སྐལ་བ་ཕྲ་བར་འདུག་པས། རྒྱུ་འབྲས་ལ་ཡིད་
ཆེས་པར་མཛོད་ཅིག་ཨང་། སོ གས་ཞིབ་པ་ཚངས་པའི་གསུང་གིས་གོ་
བརྡ་སྤྲད་པར་མཛད་ཀྱང་། དེ་དོན་བསམ་ཡུལ་གཤོང་མཁན་དེ ་ན་མེད་
པས། སྡི ག་ཅན་བཤན་ར ར་ཉེས་ཅན་ར་ལུག་སླེ བས་པ་ལྟ་བུའི་ཁ་ལག་



106
མཁའ་འགྲོ་དང་བཻ་རོའི་རྣམ་ཐར།
བྲེལ་བར་བྱེ ད་ཚེ། ཆོས་རྒྱལ་ཉིད་ཤིན་ཏུ་འཇི གས་ཏེ། ད་སྟེ ། དེ ་ལྟར་
མི ་རི གས་པས། སྐྱེས་བུ་དམ་པ་འདི་ལ་མི་འཚམ་པའི་ལས་ནི་མི་སྲིད་
པ་ཁོ་ན་ཡིན། ཁྱོད་ལས་ངན་བཙུན་མོའི་གཡོ་དཀྲུག་ལ་བརྟེ ན་པའི་བློ ན་
འབངས་རྣམས་དགའ་བར་འགྱུར་ནས། ཐག་རིང་ཡུལ་གང་མོས་ཤིག་
ཏུ་ཕྱུག་པར་བྱ་བ་ཡིན་ནོ། །སློབ་དཔོན་ཉིད་གང་དུ་འབྱོན། གསོལ་བས།
བི་རོ ས། ང་སྣང་སྟོང་སྒྱུ་མའི་བསྐྱེད་རྫོ གས་བརྟན། །ཟག་བཅས་ཕུང་
ཁམས་ལྷ་སྐུ ར་སྨིན། །གང་དུ་སོང་ཡང་ཞིང་ཁམས་ཉིད། །ཡུལ་ལ་ཞེན་
ཆགས་བདག་ལ་མེད། །ང་གྲགས་སྟོང་ནཱ་དར་འབྱུང་འཇུག་དང་། །བཟླས་
བརྗོད་སྒྲ་སྐད་སྔགས་སུ་རྫོགས། །གཟུང་འཛིན་ཚོགས་ཆེན་འཁོར་ལོར་
གྲོལ། །སྙན་དང་མི་སྙན་བཟང་ངན་མེད། །ང་རི ག་སྟོང་གཤིས་སུ་བརྫུན་
ཕུག་བརྡི བ། །བདེ་ཆེན་འཕོ་བྲལ་ཆོས་སྐུ ར་བཞུགས། །སྣང་བཞི ་རྩལ་
རྫོགས་ལྷུན་གྲུབ་བཀོད། །འདི་དང་ཕྱི་མར་སྐྱེ་འཆི་མེད། །ཅེས་གསུངས་
པས། ཆོས་རྒྱལ་གྱི ས་བེ་རོ་ཉི ད་བདེ ན་ཏེ། བདག་རེ ་སྡུག །ད་ནི་ཅི་
བྱ་གང་བྱེ ད། སེམས་ཅན་བསམ་མེད་བླུ ན་རྨོངས་ཆོས་དང་ཆོས་མིན་
མི་ཤེས་འདུ ག་སོགས་གསུང་བཞིན་བཤུམ་པས།
བི་རོ ས་བཀའ་སྩལ་བ། མངའ་བདག་ཉིད། ཐུགས་ངལ་མ་མཛད་
ཅིག །ང་ཉིད་རྒྱལ་མོ་ཚ་བ་རོང་དུ་སྤྲུགས་མཛོད། དེ་ན་ཁོ་བོའི་ཚེ་སྔོན་
ལས་རོ་ཅུང་ཞིག་ཡོད། ང་ཉིད་དགེ་སློང་བསོད་ནམས་སྐྱེ་བ་བླངས། ཤེས་
བྱའི་སྒྲིབ་པ་བག་ཙམ་གདའ། དེ་ནི་ད་རེ་སོང་ནས་ནི་སྦྱངས། མངའ་བདག་
བློ ན་འབངས་གྲོས་མཛོད་ལ། རྒྱ་གར་ནས་པཎ་ཌི་ཏ་ལྔ་བརྒྱའི་ཕུད། པཎ་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 107
ཆེན་བི་མ་ལ་མི་ཏྲ་སྤྱན་དྲོངས་ཤིག །དེ་དུས་ང་ཡི་ཆོས་འདི་ཞིབ་དཔྱོད་
མཛོད། ངས་ཀྱང་རང་སློབ་བོད་དུ་གཏོང་བ་ཡིན་ནོ། །གསུངས་ཏེ་ཕེབས་
གྲབས་མཛད་དོ། །མངའ་བདག་གིས་ཕྱག་འཚལ། ཞབས་སྤྱི་བོར་བླངས།
བཤུམས་ཤིང་སྨྲེ་ངག་མང་པོ་འདོན་ཞིང་། ཆིབས་ཆེན་འོ་ལ་དང་ཞབས་ཕྱི་
ལམ་རྒྱགས་རྣམས་ཕེབས་རྫོང་ཞུས་ཏེ་ལུང་བསྟན་ཞལ་གདམས་ཤིག་ཐུགས་
རྗེས་གཟིགས་པར་ཞུ་གསོལ་བས། བཻ་རོས་བཀའ་སྩལ་བ།
རྒྱ་ཆོས་མ་ལུས་ལུས་ལ་རྫོགས་པའི་མཁས་པ་བཻ་རོ་ཙ་ན་བདག་འདྲ་
ཕྱུགས་པས། ནམ་ཞིག་རྒྱལ་བོད་མཁས་གྲུབ་འཛོམས་དུས་འགྱོད་པའི་དུས་ཤིག་
འོང་བ་ཡིན། སླར་ཐམས་ཅད་མི་རྟག་པས་དྲུག་ཅུ་རེ་དགུར་ཆོས་རྒྱལ་ཉིད་
སྐུ་ཚེའི་ཕྲེང་ལས་གྲོལ་བའི་རིམ་འགྲོ་ཟབ་པ་ཞུ། དོན་དུ་བདག་དང་མངའ་བདག་
ཉིད་ལ་འབྲལ་བ་ཡེ་ནས་མེད་པས། ཐུགས་ཡིད་གཅིག་འདྲེས་ཀྱི་ངང་ནས་རྟག་
ཏུ་མཇལ་བ་ཡིན། བོད་ཁམས་བསོད་ནམས་ཀྱིས་མ་ལྕོགས་པར། ཆོས་སྒྱུར་
བ་ལ་བར་ཆད་འབྱུང་བ་ཡིན་རུང་། རེ་ཞིག་ན་རྒྱ་བལ་ཁ་ཆེ་སོགས་ནས་པཎ་
ཌི་ཏ་བརྒྱ་རྩ་དང་ལོ་ཙཱ་གྲངས་ལས་འདས་པ་འཛོམ་ནས་བསྟན་པ་ཚུགས་ངེས་
བདུད་སྡེ་ཕམ་ཞིང་། བཤད་སྒྲུབ་དར་ཞིང་རྒྱས་པའི་དགའ་སྟོན་འགྱེད་པ་ཞིག་
འོང་། དེའི་དུས་ང་ཡང་མ་འཛོམས་ཀ་མེད་ཀྱིས་འབོད་མཁན་འོང་འོས། དེ་
སོགས་ཐུགས་ལ་འདོགས་པར་ཞུ། གསུངས་ཏེ་ཆིབས་ལ་བཅིབས་ཏེ། སངས་
རྒྱས་གཉིས་པ་མཧཱ་གུ་རུ་མཁྱེན་གསུངས་ཏེ་རྗེ་འབངས་དགེ་བར་བཞུགས་ཤིག
དད་ཅན་རྣམས་ཀྱིས་སྐྱེལ་མ་ཞུས་ནས་བྱོན། རྣམ་ཐར་རྡོ་རྗེ་སྙིང་པོ་ལས། རྒྱལ་
མོ་ཚ་བ་རོང་གི་ཕྱོགས་སུ་སྤྲུགས་པའི་ལེའུ་སྟེ་བཅུ་གསུམ་པའོ།།



108
མཁའ་འགྲོ་དང་བེ་རོའི་རྣམ་ཐར།
རྒྱལ་མོ་ཚ་བ་རོང་དུ་སྦྲུལ་དོང་དུ་བསྐྱུར་བ།
དེ་ནས་བོད་ཀྱི་ས་མཚམས་ནས་ཆིབས་ཆེན་ཕྱིར་ལོག་པར་མཛད་ཚེ་ཆིབས་
ཀྱང་ལོག་པར་མ་འདོད་པར་མིག་ཆུ་མང་པོ་འདོན་ཞིང་། ཞབས་ལ་ཁ་དང་
ཐོད་པ་ཡང་ཡང་བཏུགས་ཏེ། ལག་ཏོས་ས་འབྲུ་བ་དང་རྐང་ལག་འཁྲབ་པ་
སོགས་སྣ་ཚོགས་བྱས་ཚེ་བི་རོས། སེམས་ཅན་ཁྱེད་ནི་ང་ལ་དྲིན་ཆེན་བྱུང་།།
དྲིན་ལན་དག་པའི་ཞིང་དུ་མཇལ་བར་སྨོན། །རྒྱལ་མོ་རོང་ནི་དོག་ལ་ཚ་བའི་
གནས། །ཁྱེད་ཀྱི་བགྲོད་པར་དཀའ་བས་འདི་ནས་ལོག །མངའ་བདག་རྗེ་
དང་མཇལ་བས་དགའ་བར་གྱིས། །བཻ་རོ་ཙ་ན་ཚ་བའི་རོང་དུ་འགྲོ། །སེམས་
མ་སྐྱོ་ཞིག་མཆི་མ་མ་གཏོང་ཞིག །འདུས་པའི་མཐའ་མ་འབྲལ་བ་ཆོས་ཉིད་
ཡིན། །ཁྱོད་ཀྱང་ཚེ་རིང་ང་ཡང་མ་ཤི་བར། །བོད་ཀྱི་ཡུལ་དུ་སླར་ཡང་
མཇལ་འཕྲད་བྱེད། །གལ་ཏེ་སོང་ཞིག་རྟ་མཆོག་ཅང་ཤེས་པོ། །གསུངས་
ཏེ་བྱིན་རླབས་མཛད་དེ་བྱོན་ནོ།།
ལམ་བར་དུ་མི་རྒན་ལོ་བརྒྱ་ལ་ཉེ་བ་ཞིག་འཕྲད་དེ་རྒྱལ་མོ་ཚ་བ་རོང་
དུ་འགྲོ་བས་ལམ་དྲིས་པས། ཁོ་ན་རེ། ཁྱེད་བོད་ཀྱི་མི་རྒྱལ་མོ་ཚ་བའི་རོང་
ལ་ཅི་བྱེད་དུ་འགྲོ། ཡུལ་དེ་ཚད་པ་ཆེ་ལ་འབུ་སྲིན་མང་པོ་ཡོད་པའི་རོང་
དོག་པོ་ཤིང་ནགས་ཀྱིས་ལམ་ཐོབ་པར་དཀའ་བས་གནས་མ་སྐྱིད་པ་ཞིག་ཡོད་
སྐད། མ་འགྲོ་ན་འཐད། ཟེར་བས། མི་རྒན་ཁྱེད་ཀྱིས་གསུང་བ་བདེན་
པར་ངེས་ཀྱང་། ཁོ་བོ་ནི་མ་འགྲོ་བའི་ཐབས་མེད་པ་ཞིག་ཡིན། གསུངས་
པས། ཁོ་ན་རེ། ཁྱོད་རོགས་མེད་མི་གཅིག་ལ་མི་འགྲོ་ཀ་མེད་བླ་མའི་བཀའ་



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 109
འམ་རྒྱལ་བའི་ལུང་ཇི་ལྟ་བུ་ཞིག་ཡོད་པ་ཡིན། མི་ཚེ་སྡུག་ལ་སྦྱོར་བ་ལ།
བསྟན་པ་སེམས་ཅན་རྒྱ་ཆེན་པོ་ཞིག་གི་དོན་རླབས་པོ་ཆེ་ཡོད་ལས་ཆེ་མ་
གཏོགས། ཁྱོད་རང་གི་འཚོ་ཐབས་ཡིན་ན་ནི། ཡུལ་འདི ར་བསྡད་རུང་
མི་ཚེ་ཕྱིད་བདེ། མི་རྒན་ཁོ་བོས་ཀྱང་གསོ་ཐུབ་པ་ཡོད། ཞུས་པས།
པོ་ལགས་ཁྱེད་རྨད། ཁོ་བོ་ལ་བླ་མའི་བཀའ་རང་མེད་དེ། བོད་
ཀྱི་ཆོས་རྒྱལ་ཁྲི་སྲོང་ལྡེའུ་བཙན་གྱི་བཀའ་ཡི་ཆད་པ་བཅད་དེ་ཚ་བ་རོང་དུ་
སྤྱགས་པ་ལགས། གསུངས་པས། འོ་ན་ཁྱེད་ཉེས་པ་ཅན་ཞིག་ཡིན་འདུག
འོན་ཏང་སེམས་བདེན་པ་ཅན་ཞིག་ཡིན་པར་སྣང་། དེ་མིན་རང་སྡུག་པའི་
ས་ལ་ཁ་གཏད་ཏེ་འགྲོ་མཁན་ཁྱོད་མིན་གཞན་ཡོང་དོགས་མེད། ཁྱོད་ཀྱིས་
ཉེས་པ་ཅི་བྱས་པ་ཡིན། ཞུས་ཚེ་མགུར་གསུངས་ཏེ།
སངས་རྒྱས་ཉག་གཅིག་པད་མ་འབྱུང་གནས་དང་། །རིགས་བརྒྱའི་
ཁྱབ་བདག་ཤྲཱི་སིདྷའི་ཞབས། །སྤྱི་བོའི་གཙུག་དང་སྙིང་གི་པད་མོར་མཆོད།།
འདི་ན་མཆིས་པའི་ཉེས་ཅན་ངན་བུ་བདག །ཉེས་སམ་ཟེར་ན་སྐྱེ་བ་འདི་ཡི་
གོང༌། དགེ་སློང་པརྱ་སྐྱེས་ཡུལ་ཚ་བའི་རོང༌། །ཆོས་གོས་ཤིག་བཏབ་
ཉི་མར་བཀྲམ་པ་ཡིས། །ཤིག་རྣམས་བྱིའུས་བསྒྲུགས་པའི་ལས་ལན་ཆགས།།
འཁོར་བའི་རྒྱུ་བྱས་རྐྱེ ན་ནི་བཟང་བར་གདའ། །དམ་ཆོས་བསླབ་ཏེ་བོད་དུ་
སྒྱུར་བ་ལ། །བར་ཆད་རྐྱེན་གྱིས་བདུད་བློན་དབང་བཙན་པས། །མཁས་
པ་ང་ཉིད་ཐག་རིང་རོང་དུ་སྤྱགས། །དེ་ཡང་དགའ་སྟེ་རྟེན་འབྲེལ་དགེ་བ་
ཡིན། །ཅི་ཕྱིར་ཞེ་ན་གྲོགས་པོ་ལེགས་གྲུབ་ཁོང་། །ཚ་བ་རོང་དུ་སྐྱེས་ཡོད་
རྗེས་འཛིན་ཕྱིར། །ཤ་ཚ་ཅན་གྱི་བི་རོ ་འགྲོ་བ་ཡིན། །གསུངས་པས་རྒད་



110
མཁའ་འགྲོ་དང་བོ་རོའི་རྣམ་ཐར།
པོས་ཕྱག་འཚལ་ནས་ཞུས་པ། སྐྱབས་སུ་མཆི། སྐྱེ་བ་སྔ་ཕྱི་མཁྱེན་པ་ཁྱེད་
འདྲ་ཡང་། མཐའ་ལ་སྤྱགས་ཕོད་བོད་ཀྱི་རྒྱལ་བློ ན་བླུན་རེ་ཆེ། ཞག་ཤས་
བཞུགས་དང་སྐུ་ངལ་འཐེན། ཟེ ར་ནས་ནང་དུ་གདན་དྲངས། དགྱེས་རྒུ་
དྲངས། ཆོས་འབྲེལ་ཞུས་ཤིང་སྨོན་ལམ་བཏབས། དེ་ནས་སློབ་དཔོན་བསྐྱོད་
དོ༑ ༑ རྒྱལ་མོ་ཚ་བའི་རོང་དུ་འབྱོར་བ་དང་། ལམ་སྲུང་པས་བོད་ཀྱི་མི་
འདི་ཡུལ་ཉུལ་སོ་པར་འདུག་ཟེར་ནས་ཟིན་ཏེ་རྒྱལ་པོའི་སྤྱན་སྔར་འཁྲིད་དོ།།
རྒྱལ་པོས་འདྲི་ལོང་གཏམ་ནི་ཅི་ཡང་མ་བྱས་པར་ཤིག་དོང་དང་ནི་འབུ་ཡི་
དོང་། སྦྲུལ་དོ ང་བྱས་སུ་རིམ་པར་སྐྱུར། ཞེས་བཀའ་བསྒྲགས་པ་བཞིན།
རང་དབང་མེད་པར་བཙོན་པ་ལྟར་འཁྲིད་དེ་ཤིག་དོང་དུ་སྐྱུར། ཞག་བདུན་
ནས་བལྟ་རུ་ཡོང་བས། མ་ཤི་འདུག་ཟེར་ནས་བཏོན་ཏོ། །འབུ་དོང་དུ་སྐྱུར་
བཏངས། འབུ་ཡི་རིགས་ནི་གྲངས་ལས་འདས་པས། ཤིག་ཤིག་མེར་མེར་
བས་སྐུ་ལུས་ཡ་བུན་གྱིས་བྱུང་། བི་རོ ས་གསུངས་པ།
ཨ་ཙ་མ། སྔར་ཤིག་དོང་དུ་ཤིག་གི་རིགས་ནི་མང་ངམ་སྙམ། དེ་
ནི་ད་རེ ས་འབུ་ཡི་བཅུ་ཆའམ་མ་ཡིན་འདུག །ད་རེས་ཤ་ཁྲག་གི་ཕུང་པོ་དངོས་
སུ་སྦྱིན་པར་གཏང་བས་སྐལ་བ་བྱུང་བས། བསྐལ་པ་མང་པོའི་སྒྲིབ་པ་བྱང་།
བསོད་ནམས་ཀྱི་ཚོགས་ཀྱང་གསོག་ངེས་པ་ཡིན་པས། ད་རེ་དགའ་སྙམ་སྟེ།
གཏོང་ལེན་གྱི་དམིགས་པ་ཟབ་པར་མཛད་དེ། སྦྱིན་པ་རྒྱ་ཆེར་གྱུར་པ་འདི་
ཡི་མཐུས། །འགྲོ་བའི་དོན་དུ་རང་བྱུང་སངས་རྒྱས་ཤིང་། །སྔོན་བྱོན་རྒྱལ་
བ་རྣམས་ཀྱིས་མ་སྒྲོལ་བའི། །འགྲོ་བའི་ཚོགས་རྣམས་བདག་གིས་སྒྲོལ་གྱུར་
ཅིག །ཅེས་སྨོན་ལམ་བཅས་བཅོས་དམིགས་ཀྱང་གནད་སྨིན་མཛད། མཐར་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 11
འབུ་སྲིན་རྣམས་ཅི་དགར་བཟའ་རུ ང་འཇི བ་རུང་སོ་འདེ བས་རུང་། རྟོག་
མེད་རོ་ལྟར་གཟིམས་བཞུགས་པས། ཏིང་འཛིན་ཐུན་ཆུང་ཞིག་གིས་ཞག་
བདུན་སོང་ནས། ཁྲིམས་སྲུང་གཡོག་པོ་རེ་བལྟ་རུ་སླེ བས་ཏེ། ད་རུང་ཡང་
མི་འདི་མ་ཤི་འདུག །སྲོག་མཁྲེག་པོ་བྱུང་། ཟེར་ཞིང་ཕྱིར་ཐོན་ཤོག་ལབ་
པ་དང༌། བཞེངས་ནས་བྱོན།
འོ ་ད་རེས་ཀྱང་མ་ཤི་བ་ཞིག་བྱོས་དང་། དེ་ན་ཁྱོད་རྒྱལ་བ་ཡིན།
ཞེས་བརྗོད་ཅིང་། སྦྲུལ་གདུག་པ་ཅན་མང་པོ་གནས་པའི་དོང་གཏིང་རིང་
མོ་ཞིག་ཏུ་སྐྱར་གཏང་བས། ཤི་བ་ལ་འོས་མེད་སྙམ་ནས་ལྡི ང་གིས་སོང་
བ་དང་སྦྲུལ་གྱིས་ས་གཞི་ཁྱབ་པར་གནས་པའི་སྟེ ང་ལྷུ ང་བྱུང་བས། ནད་
མ་བྱུང་བའི་ཁར། འབོལ་ཉེ ར་བྱས་པ་ཚོར། ད་རེ ས་གདུག་ཅན་འདི་
རྣམས་ལ་ལུས་འདི་བྱིན་ཏེ། ཕྱི་མ་ཆོས་ཀྱི་སྦྱིན་པས་སྒྲོ ལ་ལོ་སྙམ་ནས།
དམི གས་པ་དང་འབྲེལ་བའི་ངང་ནས་འདར་ཉལ་བྱས་བཞུགས་སོ།།
སྦྲུལ་དེ་དག་གིས་ལ་ལས་གདན་བྱས། ལ་ལས་སྙས་བྱས། ལ་ལས་
རྒྱབ་སྐྱོར་བྱས། ལ་ལས་སྨན་ལྕེ་བརྐྱངས་ཏེ་ལྡག་ཅིང་། ཞབས་ཞུ་ལེགས་
པར་བྱས་བྱུང་བས། ཐུགས་བྱམས་པ་དང་སྙིང་རྗེ་དཔག་མེད་གཡོས། ཆོས་
ཀྱི་སྒྲ་ཞིག་སྒྲོག་ན་ཐོས་པ་ལ་དོན་ཡོད་ཅིང་། ལས་དམན་གདུལ་བྱར་དབུགས་
འབྱིན་པར་ཆུད་མི་ཟ་བར་དགོངས་ཏེ་རྡོ ར་སེམས་ཐུགས་ཀྱི་མེ་ལོང་ཞལ་
འདོན་མཛད་པས། ཐུགས་ཉམས་འབར་བ་བྱུང་། ཐུགས་དམ་ཡང་འཕེལ།
ལམ་གྱི་ངལ་དུབ་ཀྱང་སངས། ད་རེ ས་སྦྲུལ་དོང་མུན་ཁང་འདི ར་འཚོ་བ་
ཟས་ཀྱི་ཉེར་ལེན་མེད་རུང༌། རེ་ཞིག་བསམ་གཏན་ཟས་སུ་ཟ་ཞིང་གནས་



112 མཁའ་འགྲོ་དང་བཻ་རོའི་རྣམ་ཐར།
པས་འོང་དགོངས་ཏེ། ཏིང་ངེ་འཛིན་ནམ་མཁའ་ལྟ་བུའི་ངང་ལ་མཉམ་པར་
ཞུགས་སོ། །སྐབས་འགར་ཞལ་འདོན་མཛད་པས། སྲུང་མི་རྣམས་ནས་ཐོས་
ཏེ༑ བོད་ཀྱི་མི་དེ་ཡ་མཚན་ཆེ་བ་ཞིག་གདའ། ཤིག་དོང་། འབུ་དོང་།
སྦྲུལ་དོང་རེས་མོས་སུ་བསྐྱུར་ཀྱང་། ཤིག་དང་འབུ་སྲིན་སྦྲུལ་དུག་ཅན་གང་
གིས་ཀྱང་མ་ཟོས་པར་གསོན་པོར་འདུག་པ་མ་ཟད། སྦྲུལ་དོང་ནང་ཁ་འདོན་
བྱེད་ཅིང་གདའ། ཞེས་གླེ ང་བས་སྦྲུལ་དོང་གིས་ཁར་སོང་སྟེ ་ཉན་ནོ།།
རྒྱལ་མོའི་རྒྱལ་སྲས་གཡུ་སྒྲ་སྙིང་པོ་བྱ་བ་ཡོད་པ་དེས་ཐོས་མ་ཐག་
བློ་ལ་ངེས་པ་བྱུང་། ཕོ་བྲང་དུ་བསྐྱོད་དེ་ལད་མོ་བྱས་ཤིང་། འདོན་པས་
རྒྱལ་པོས་ཐོས་ཏེ་སུས་བསླབ་པ་ཡིན་ཞེས་དྲིས་ཚེ། ལོ་རྒྱུས་རྣམས་བརྗོད་
པས། རྒྱལ་པོས་དེ་ནི་བྱང་ཆུབ་སེམས་དཔའ་ཆེན་པོ་ཞིག་ཡིན་པར་ཐག་ཆོད།
ཕྲལ་དུ་སྦྲུལ་དོང་ནས་བཏོན་ལ་འདིར་འཁྲིད་ཤོག །ཅེས་བཀའ་བསྒོ་བ་བཞིན།
སློབ་དཔོན་བཻ་རོ་ཙ་ན་སྦྲུལ་དོང་ནས་ཡར་འབྱོན་པར་ཞུ་བྱས་ཚེ། དུག་སྦྲུལ་
རྣམས་ཐོན་ཏེ་བསྐྱོད་དུ་མ་འདོད་པའི་རྣམ་འགྱུར་དུ་མ་བསྟན་པས། སློབ་
དཔོན་གྱིས་གསུངས་པ། སེམས་ཅན་ལུས་ལ་ཤ་ཚས་གྲོགས་བྱེད་རྣམས། །ད་
རེས་ངེད་ཀྱི་ལས་འབྲེལ་དེ་ཙམ་ཡིན། །རིང་མིན་དལ་འབྱོ ར་རྟེན་བཟང་
དམ་ཆོས་རྙེ ད། །བདག་དང་འབྲལ་མེད་བདེ་ཆེན་གནས་སུ་འགྲོ། །ཞེས་
ཐུགས་སྨོན་དང་བཅས་གསུངས་ཏེ་བྱོན། རྣམ་ཐར་རྡོ་རྗེ་སྙིང་པོའི་སྲོག་ཤིང་
ལས། རྒྱལ་མོ་ཚ་བ་རོ ང་དུ་བྱོན་ཞིང་། སྦྲུལ་དོང་ནས་བཏོན་པའི་ལེའུ་
སྟེ་བཅུ་བཞི་པའོ།།



སྒྲ་སྒྱུར་གྱི་རྒྱལ་པོ་བི་རོ་ཙ་ན། 113
ཚ་བ་རོང་ལ་བསྟན་པ་རྒྱས་པར་མཛད་པ།
དེ་ནས་རྒྱལ་པོའི་ཕོ་བྲང་དུ་སྤྱན་དྲངས་ཏེ་བཞུགས་སུ་གསོལ་ནས། རྒྱལ་པོ་དེས་
ཞུས་པ། བན་དེ་ཁྱེད་གང་ནས་བྱོན། སུ་འདྲ་ཡིན། ཡུལ་འདི་ན་བྱོན་པའི་
དོན་གང་ཡིན། ཞེས་གསོལ་བས། བཻ་རོས་གསུངས་པ། རྒྱལ་པོ་ཆེན་པོ། བདག་
ནི་བོད་ཀྱི་ཡུལ་ནས་ཡིན། བོད་ཀྱི་མངའ་བདག་ཁྲི་སྲོང་ལྡེའུ་བཙན་གྱིས་ཡུལ་
འདིར་སྤྱགས་པ་ཡིན། རྟེན་ནི་དགེ་སློང་སྡོམ་ལྡན་ཡིན། ལས་ནི་གཞན་ཕན་
བྱམས་སེམས་སྐྱོང་ཡང་། བོད་ཀྱི་བློན་པོ་ཆོས་ལ་གནག་པས་བདག་ཉིད་མ་ཉེས་
ཁ་གཡོགས་བྱས། གསུངས་པས། རྒྱལ་པོ་ན་རེ། སྤྱིར་རྒྱུ་རྐྱེན་ཞིག་མེད་
པར་རྒྱལ་པོའི་ཁྲིམས་ཀྱིས་ཅི་ལ་གདུང་། ཞུས་པ་ལ་བི་རོས་གསུང་སྟེ། དེ་
བདེན། སྐྱེ་བ་འདི་ཡི་གོང་དུ་བདག་ནི་ཡུལ་འདིའི་དགེ་སློང་པཱརྱ་ཡིན། ཆོས་
གོས་ཉི་མར་བཞག་པས་ཤིག་རྣམས་བྱ་ཡིས་བསྒྲུགས། རྒྱུ་དེའི་ལས་ལན་སྒྲིབ་
པ་ནི། ད་རེས་ཉེས་མེད་བཞིན་དུའང་ཤིག་དོང་དང་ནི་འབུ་དོང་མ་ཟད་སྦྲུལ་
དོང་དུ་བསྐྱུར་བྱུང་། ད་རུང་ཡང་རྒྱུ་རྐྱེན་གཞན་དག་རེའང་ཡོད་སྲིད། རྟེན་
འབྲེལ་དུས་ལ་བབ་ན་མངོན་ཏེ་འོང་། གསུངས་པས་རྒྱལ་པོ་ན་རེ། །
འོ་ན། དགེ་སློང་པཱུརྱ་ཡིན་པར་ཇི་ལྟ ར་དྲན། གསུངས་པས། སྐྱེ་
ཞིང་འཆི་བའི་རྣམ་རྟོག་དེ། །བར་དོའི་རྣམ་ཤེས་ཉིད་དུ་སྣང་། །མངལ་
དུ་ཆགས་ནས་སླར་སྐྱེས་པས། །སྔ་མའི་བག་ཆགས་གསལ་ལེར་ཤེས། །དྲི་
མེད་སེམས་ཀྱི་འཆར་སྒོ་ལ། །སྔ་ཕྱིའི་ལུས་རྟེན་གཟུགས་བརྙན་ཙམ། །དེ་
ལྟར་ཤེས་བྱའི་སྒྲིབ་པ་ནི། །ཕྲ་མོ་དར་གྱི་ཡོལ་བ་ལྟར། །དག་པའི་གནས་



114 མཁའ་འགྲོ་དང་བཻ་རོའི་རྣམ་ཐར།
སྐབས་མ་ཤར་བས། །བོད་ལ་ཆོས་སྒྱུར་འཕྲོ་ཡང་ལུས། །ཞེས་གསུངས་
པས་རྒྱལ་པོ་དད་ནས་ཕྱག་འཚལ་ཏེ། སློབ་དཔོན་མཐོན་པོའི་ཁྲི་ལ་བཞག་
སྟེ་གསོལ་བ།
སློབ་དཔོན་ཆེན་པོ། ཁྱེད་ནི་དུས་གསུམ་མཁྱེན་པ་ལགས་པས་བདག་
ཀྱང་ཆོས་ལ་མོས་པ་ཞིག་ཡིན་ཞིང་། དམ་པའི་བླ་མ་ཞིག་དང་མཇལ་བའི་
སྨོ ན་ལམ་ཡང་བཏབས། དེ་རེ ས་འཁོར་བ་ལས་སྒྲོལ་བའི་ཆོས་ཤིག་ཞུ།
གསོལ་བས། མ་བཞེད་དེ། རྒྱལ་པོ་ཆེན་པོ། སྔར་ཡང་ཆོས་ནི་མང་དུ་
བསྟན། །དམ་ཚིག་མ་བསམ་བཙུན་མོས་སྐུར། །བདུད་བློན་ངན་པས་ཆད་
པ་བཅད། །ད་རེ ས་ཡུལ་འདིར་སྤྲུགས་པས་ན། །བདག་ནི་མ་ཉེས་བཙོན་
པ་ཡིན། །ད་ཡང་ཆོས་ནི་འགའ་མི་སྟོན། །གསུངས་ཏེ་ཆོས་མ་གནང་ངོ༌།།
རྒྱལ་པོས་གསེར་གཡུའི་མཎྜལ་རིན་ཆེན་སྣ་ཚོགས་ཀྱིས་བརྒྱན་པ་ཕུལ་ནས།
ཕྱག་མང་དུ་འཚལ་ནས་ནན་ཏན་གསོལ་བ་ནི། དུས་གསུམ་རྒྱལ་བའི་བདག་
ཉིད་བླ་མ་ལ། །མ་བཅོས་རང་བཞིན་དད་པའི་ལས་འཕྲོ་ཅན། །བདག་ནི་
སྒོ་གསུམ་ལོངས་སྤྱོད་བཅས་པ་འབུལ། །དམ་ཚིག་སྲོག་གི་སྙིང་པོར་བསྲུང་
ཁས་བླངས། །ཚེ་གཅིག་སངས་རྒྱས་གདམས་ངག་བཀའ་དྲིན་སྩོལ། །ཞེས་
ཕྱག་ཀྱང་བརྒྱ་སྟོང་དུ་འཚལ་ལོ། །སློབ་དཔོན་ཉིད་ཤིན་ཏུ་ཐུགས་དགྱེས་
ཏེ༑ འོ་ན་ཆོས་རྒྱལ་གསན། གསང་སྔགས་ཆོས་ནི་དབང་མེད་པར་བཤད་
མི་རུང་། དེ་ཕྱིར་དང་པོ་ཚོགས་ཀྱི་མཆོད་པ་རྒྱ་ཆེན་པོ་བཤམས། ཕྱི་ནང་
གི་དབང་རྣམས་སྟ་གོན་བྱ། གསུངས་ཏེ། དེ་བཞིན་འདུ་བྱས་དང་པོ་འཇུག་
པ་ས་བླངས། གཞི་བདག་ལ་གཏོར་མ་བྱིན། བགེགས་ལ་གཏོར་མ་བྱིན་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 115
ཞིང་བཀའ་བསྒོས། སྲུང་འཁོར་བསྡམས། ས་གཞི་བྱིན་གྱིས་བརླབས་པ་
སོགས་མཛད། དེ་ནས་རྒྱལ་པོ་ཉིད་དང་བཙུན་མོ་སྲས་བཅས་ཉུང་ངུ་ཞིག་
ལ་དམ་ཆུ་བླུ གས། སྲུང་སྐུད་བཏགས། ཀུ་ཤ་བྱིན། བཟང་ངན་བརྟག་
པའི་རྨི་ལམ་གྱི་རྣམ་གཞག་སོགས་རྒྱས་པར་མཛད། དེ་ལྟར་སྟ་གོན་གྲུབ་
ནས། ཉིན་ཕྱི་མ་མཇལ་ཏེ། རྒྱལ་པོས་གསོལ་བ། སློབ་དཔོན་ཆེན་པོ་དགོངས།
བདག་གི་རྨི་ལམ་དུ། རྒྱལ་མོ་ཚ་བའི་རོང་གི་ནགས་ཚལ་རྣམས་མི་དཀར་
པོ་ཞིག་གིས་བཅད་དེ ། ས་དཀར་གྱིས་གཡོགས་པ་དང་། ཉི་མ་ཤིན་ཏུ་འོད་
ཆེན་པོ་ཞིག་ཤར་དེ་ལས་ཉི་མ་གཞན་ཞིག་འཕྲོས་ཏེ། བོད་ཀྱི་ཕྱོགས་སུ་སོང་
བ་དང་། ནམ་མཁའ་ཐམས་ཅད་འཇའ་ཚོན་གྱིས་གང་ནས་མེར་མེར་ཤིག་
ཤིག་ཏུ་སྣང་བའི་གསེབ་ནས་ལྷ་དང་ལྷ་མོ་མང་པོས་རོལ་མོའི་བྱེ་བྲག་འུར་
ཆེ མ་སྒྲོག་ཅིང་། མེ་ཏོག་གི་ཆར་འབབ་པ་དང་ས་གཞི་རྣམས་མི་དམངས་
ཀྱིས་གླུ་གཞས་ཀྱི་ཀུ་ཅོས་ཁེངས། བཟའ་བཏུང་སྣ་ཚོགས་འགྱེད་ཅིང་དགའ་
སྟོན་ཚད་ལས་འདས་པ་བྱེད་པ་སོགས། མི་ཚེ་འདི ར་སྔར་ནམ་ཡང་མཐོང་
མ་མྱོང་བ་ཞིག་རྨིས་པས། གཉིད་སད་དེ་ད་ལྟ་ཡང་སེམས་དགའ་ཡལ་ལེ་
གདའ་ལགས་ཞུས་སོ། །
གུ་རུས་གསུངས་པ། ཆོས་རྒྱལ་ཁྱོད་ཀྱི་ལྷག་བསམ་དག་པས། རྒྱལ་
མོ་ཚ་བ་རོང་གི་མ་རིག་པའི་མུན་པ་འོད་གསལ་རྫོགས་པ་ཆེན་པོའི་ཉི་མས་
སེལ། སེམས་ཅན་སོ་སོས་བདག་གིར་འཛིན་པའི་ཉོན་མོངས་ནགས་ཚལ།
ཤེས་རབ་རལ་གྲིས་གཅོད། རྒྱ་གར་ཆོས་ཀྱི་སྙིང་པོ་སྒྲ་རི གས་ལྷ་ཡི་སྐད་
སཾསྐྲྀཏ་ལེགས་པར་སྦྱར་བས་མཚོན་པས། ཡིན་མིན་ཆོས་ཀྱི་སྒྲོ་འདོགས་གཅོད་



116
མཁའ་འགྲོ་དང་བི་རོའི་རྣམ་ཐར།
པའི་སློབ་བུ་སྙིང་དང་ཉི་མ་འདྲ་བ་ཞིག་བོད་དུ་གཏོང་བའི་སྔ་ལྟས་རྣམས་ཡིན་
འདུག་པས། ད་རྒྱལ་པོས་ཀྱང་། མངའ་འབངས་ཀྱི་བུ་ཕྲུག་རིག་པ་ཅན་རྣམས་
སྤུངས་ཏེ་སྒྲ་སྐད་སྦྱང་དུ་བཅུག་པ་སོགས་བསླབ་སྟོན་གནང་། དེ་ནས་དབང་
རྣམས་ལེགས་པར་བསྐུར་རོ། །གཏང་རག་ཚོགས་ཀྱི་འཁོར་ལོ་རྒྱ་ཆེར་མཛད།
བཀྲ་ཤིས་སྨོན་ལམ་བསྔོ་བ་རྣམ་པརདག་པ་མཛད་དོ།།
སླར་ལུང་བཤད། འཁྲིད་བཏབ་སྟེ། སྔོན་འགྲོ་ཕྱི་ལྟར་དུ། ཐུན་
མོང་བློ་སྦྱོང་བར། དལ་འབྱོར་རྙེད་དཀའ། མི་རྟག་འཆི་བ། ལས་རྒྱུ་འབྲས།
འཁོར་བའི་ཉེས་དམིགས་ཐར་པའི་ཕན་ཡོན་དང་དྲུག་རྒྱས་པར་གསུངས་ཏེ། ཞལ་
སློབ་རྣམས་འཁོར་བ་ལས་བློ་ལྡོག་པར་མཛད་དོ། །དེ་ནས་ནང་གི་སྔོན་འགྲོར།
སྐྱབས་འགྲོ་སེམས་བསྐྱེད། ཕྱག །མཎྜལ། ཡིག་བརྒྱ། བླ་མའི་རྣལ་འབྱོར་
དང་དྲུག་སོ་སོའི་སྐབས་ཀྱི་ངོ་བོ། ངེས་ཚིག །དབྱེ་བ་སོགས་ལེགས་པར་གཏན་
ལ་ཕབས་ཏེ་ཡིད་ལ་ངེས་པར་བྱས་རྗེས། མཐའ་མ་ཡང་འབུམ་རེ་གདན་ཐོག་
གཅིག་ཏུ་རྟགས་ཐོན་བསག་སྦྱང་བྱེད་དུ་བཅུག་གོ།
དེ་ནས་བསྐྱེད་རིམ་རྣམ་པ་བཞིས་སྣང་གྲག་རིག་གསུམ་ལྷ་སྔགས་
ཆོས་སྐུར། དག་རྫོགས་སྨིན་པའི་གནད་བསྟན་ཏེ་བཟླས་བརྗོད་ཡན་ལག་
བཞི་ལྡན་གྱིས་རྟགས་བསྙེན་དུས་བསྙེན། ཉེ་བའི་བསྙེན་སྒྲུབ་སྒྲུབ་ཆེན་སོགས་
རིམ་པས། ཉམས་ལེན་བསྟར་ཚུལ་ལ་བསླབ་སྟེ ། རྫོགས་རི མ་གཏུམ་མོ།
སྒྱུ་ལུས། རྨི་ལམ། འོད་གསལ། འཕོ་བ། བར་དོ་དང་དྲུག་གི་ཕྱག་ལེན་
མཐོང་བ་བརྒྱུད་པའི་མྱོང་བ་བསྒོམ་དུ་བསྟར་རོ།། རྩ་རླུང་ཐིག་ལེ་ལས་སུ་
རུང་ནས། འབྱུང་འཇུག་དབུ་མར་བདེ་སྟོང་དབྱེར་མེད་ལྷན་ཅིག་སྐྱེས་པའི་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 117
ཡེ་ཤེས་མངོན་དུ་བྱེད་པའི་ཐབས་ལམ་གསང་བའི་སྒོར་འཁྲིད་པར་མཛད་
དོ༑ ༑དེ་ལྟར་ལུས་ངག་ཡིད་གསུམ་སྐུ་གསུང་ཐུགས་ཀྱི་རྡོ་རྗེ་བསྐྱེད་རྫོགས་
ཟུང་འཇུག་ཟབ་མོ་ཕྱག་རྒྱ་བཞི་ཡི་ངོ་འཕྲོད་པར་སྤྲད་དོ།། །།
གསང་བའི་སྔོན་འགྲོ། སེམས་ཁྲིད་གདབ། རིག་པ་དང་སེམས་ཀྱི་
བཤན་འབྱེད་དང་འཁོར་བ་དང་མྱང་འདས་ཀྱི་རུ་ཤན་ཕྱི་ནང་གིས་ལེགས་པར་
ཕྱེས་ནས་དངོས་གཞི་གཞི་ལམ་འབྲས་བུའི་ལྟ་བ་གཏན་ལ་ཕབས། སྒོམ་དང་
ཉམས་རྟོགས་རླུང་རིག་གནད་དུ་སྣུན་པ་དང་། སྤྱོད་པས་འབོགས་འདོན་བགེགས་
སེལ་སོགས། རབ་འབྲིང་ཐ་མའི་དབང་པོ་ཁམས་དང་བསྟུན་པའི་སྐལ་བའི་
ཆོས་ཆར་གྱིས། སྐལ་ལྡན་གྱི་གདུལ་ཞིང་རླན་པར་མཛད་དོ། །ལས་ཅན་མཆོག་
གི་སློབ་མ་རྒྱལ་པོ་ཉིད་དང་། རྒྱལ་སྲས་གཡུ་སྒྲ་སོགས་སྔ་ཕྱིར་འདུས་པའི་སློབ་
ཚོགས་རྣམས་ལ་རིག་པ་རྩལ་གྱི་དབང་མཆོག་བསྐུར་ནས། ཁྲེགས་ཆོད་ཀྱི་ཅོག་
བཞག་རྣམ་བཞིས་ཀ་དག་གཏན་ལ་འབེབས་པར་མཛད། ཐོད་རྒལ་གྱི་བཞུགས་
སྟངས་གསུམ་དང་གཟིགས་སྟངས་གསུམ་གྱིས་ཡིད་དཔྱོད་ལྟ་སྒོམ་སྤྱོད་པའི་
འཕྲང་ལས་བརྒལ་ཏེ། ལྷུན་གྲུབ་སྣང་བ་བཞིན་བརྒྱན་པའི་ཆོས་ཉིད་རྗེན་པ་
དབྱིངས་རི ག་སྦུབས་ཀྱི་ནམ་མཁར་ཁྱབ་འདལ་དུ་བསྟན་ཏོ། །
དེ་ལྟ་བུར་སྐུ་དང་ཡེ་ཤེས་འདུ་འབྲལ་མེད་པའི་བླ་སློབ་བདེ་བ་ཆེན་
པོའི་དཔལ་གྱི་འབྲས་བུར་ལོངས་སྤྱོད་ཅིང་གནས་སོ། །རྣམ་ཐར་རྡོ་རྗེ་སྙིང་
པོའི་སྲོག་ཤིང་ལས། རྒྱལ་མོ་ཚ་བ་རོང་ལ་བསྟན་པ་རྒྱས་པར་མཛད་པའི་ལེའུ་
སྟེ་བཅོ་ལྔ་པའོ།།



118
མཁའ་འགྲོ་དང་བོ་རོའི་རྣམ་ཐར།
བི་མས་རྫུ་འཕྲུལ་བསྟན་པ་དང་གཡུ་སྒྲ་བོད་དུ་བྱོན་པ།
དེ་ནས་ཉིན་གཅིག་སློབ་དཔོན་གཟིམས་ཆུང་ན་བཞུགས་པའི་ཕྱི་ཁྱམས་ན་རྒྱལ་
སྲས་གཡུ་སྒྲ་རྡོར་སེམས་ཐུགས་ཀྱི་མེ་ལོང་གི་ཚིག་ཁ་ཤས་གཅིག་ལབ་བརྒྱག་
གིན་གདའ་བས། སློབ་དཔོན་ནས། གྲོགས་པོ་ལེགས་གྲུབ་ཅེས་གསུང་གནང་
བས། རྒྱལ་བུ་དེས། ཨ ཞེས་ཟེར་ཞིང་སྐུ་མདུན་དུ་སླེབས། ཁྱོད་སུ་ཡིན་
གསུངས་པས། ང་ལེགས་གྲུབ་ཡིན་ཟེར། སློབ་དཔོན་ཤིན་ཏུ་ཐུགས་མཉེས་
ནས། དབུ་ཐོད་བཏུགས། ཞལ་སྦྱོར། བྱམས་བྱམས་བརྩེ་བརྩེ་ཡང་ཡང་མཛད་
དེ༑ དེ་ཀ་ཡིན་སྲིད། མ་འཕྲད་པར་ཡུན་དེ་ཙམ་སོང་། གསུངས་པས། རྒྱལ་
བུ་ན་རེ། ངས་ཡུན་ཅི་ཙམ་ནི་མི་དྲན། རྒྱ་གར་དུ་ཆོས་ནམ་མཁའ་ཆེ་བྱ་
བ་ཞིག་བསླབ་པ་ཡིན་སྙམ་པ་རེ་དྲན། ཁ་སིང་ཁྱེད་སྦྲུལ་དོང་དུ་བཞུགས་
དུས་ཞལ་འདོན་མཛད་པ་ཐོས་ཏེ། ཚིག་ཁ་ཤས་དྲན་གསོས་ཐེབས་བྱུང་།
ད་བསླབ་པར་མཛད་ན་ངས་མགྱོགས་པ་ཤེས་པ་འདུག་ཞུས་པས། སློབ་དཔོན་
གྱིས། ཁྱོད་བདེན། བདེན་པ་ཉིད་ཀྱིས་ང་གཉིས་སླར་འཛོམས་པ་བྱུང༌།
ད་ནི་རྒྱ་གར་ན་ཡོད་པའི་ཆོས་ཡོད་དོ་ཅོག་མཁས་པ་བཻ་རོ་ཙ་ནའི་ལུས་ལ་
རྫོགས་པར་ཡོད། སྙིང་གི་གྲོགས་པོ་སློབ་བུའི་ཚུལ་དུ་འཕྲད་པས། ལྷག་
མ་མེད་པར་ཁྱོད་ལ་གདམས་པར་བྱེད། སྙིང་རུས་བསྐྱེད་ལ་ཉིན་མཚན་ཉམས་
སུ་ལོངས། གསུངས་སོ།།
རྒྱལ་པོ་འབོད་དེ་བཀའ་སྩལ་བ། རྒྱལ་པོ་འདི་ཐུགས་རིག་དང་ཆོས་
ལ་བག་ཆགས་བཟང་པོ་འདུག་པས་སྒྲ་སློབ་ཏུ་བཅུག །གསུངས་སོ། །རྒྱལ་



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 119
པོ་ན་རེ། དེ་ལྟར་མཛོད་ཅིག །སླར་རྒྱལ་མོའི་རྒྱལ་སྲིད་མངའ་འབངས་
དང་བཅས་པར། སློ བ་དཔོན་ཉིད་དབང་བ་ཡིན་པས། ཅི་མཛད་ཁྱེད་རང་
མཁྱེན། ཞེས་གསུངས་སོ། །རྒྱལ་པོས། རྒྱལ་པོ་ཉིད་གཙོས་པའི་མངའ་
འོག་ན་ཕྲུག་གུ་རིག་པ་ཅན་དགོས་ཚད་བསྡུས་ཏེ་སློབ་གྲྭ་བཙུགས། མི་རིང་
བར་རྒྱལ་མོ་ཚ་བ་རོང་ནི་ཆོས་ཀྱི་གདུལ་ཞིང་ཡོངས་སུ་གྲགས་པར་གྱུར་ཏེ། ཚོང་
པ་བོད་དུ་སོང་ཚད་ཀྱིས་གླེང་བས། ཆོས་རྒྱལ་ཁྲི་སྲོང་ལྡེའུ་བཙན་གྱིས་གསན་
ཏེ་དད་པ་ཆེར་འཕེལ། དེའི་ཚེ་རྒྱ་གར་ནས། པཎ་ཌི་ཏ་ཆེན་པོ་བི་མ་ལ་བི་ཏྲ་
སྤྱན་དྲངས་ཏེ་ཕེབས་པས་བདུད་བློན་རྣམས་ནས་རྒྱལ་པོའི་མཇལ་ཁ་བཀག་སྟེ།
བསམ་ཡས་གསེར་ཁང་གླིང་དུ་བཞུགས། ལོ་ཙཱ་བ་གསུམ་གདན་འདྲེན་མིས་
རྒྱལ་པོའི་སྐུ་མདུན་དུ་སྨྲེ་ངག་འདོན། ངེད་ལུས་སྲོག་ལ་མ་ལྟོས་པར་རྒྱ་གར་
ཚད་པའི་ཡུལ་དུ་ཕྱིན་ན། ས་སངས་རྒྱས་དངོས་བྱོན་འདྲ་བའི་པཎ་ཆེན་གདན་
དྲངས་པ་ལ། བདུད་བློན་གྱི་བར་ཆད་ལ་མ་དགོངས་པར་མཇལ་འཕྲད་གནང་
བར་ཞུ། གསོལ་བས། རྒྱལ་པོས་འོ་དེ་ཡིན་ཀྱང་། བརྟག་དཔྱད་ལེགས་པར་
མ་བྱས་ན། མཁས་གྲུབ་གཉིས་ལྡན་བི་རོ་ཙ་ན་ཡང་མཐའ་ལ་སྤྱག་དགོས་བྱུང་
བ་ཡིན། ཞག་ཤས་སྒུགས་ཤིག །གསུངས་སོ།། །
ལོ་ཙཱ་བ་གསུམ་ངོ་གནག་ནས་ཕྱི ར་ལོག་པས། སློབ་དཔོན་བི་མ་
ལ་མི་ཏྲས་མངོན་པར་མཁྱེན་ཏེ་གསུངས། ཁྱོད་བོད་ཀྱི་རྒྱལ་བློན་རྟོག་པའི་
དྲ་བ་ཅན་ཞིག་གདའ་བས། སེམས་སྡུག་མི་དགོས། ག་ལེ་བྱ་ཆོག་གསུངས།
དེ་ནས་བི་མ་གསེར་ཁང་གླི ང་མཆོད་མཇལ་ལ་བྱོན། རྣམ་སྣང་གི་འདྲ་སྐུ་
ལ་ཕྱག་འཚལ་ཞིང་གསུངས་པ། རྣམ་པར་སྣང་མཛད་ཀུན་རྫོབ་བཅོས་མའི་
HC



120
མཁའ་འགྲོ་དང་བཻ་རོའི་རྣམ་ཐར།
ལྷ༑ ༑བི་མ་མི་ཏྲ་ཡེ་ཤེས་ལྷ་ཡི་ལྷ། །ཀུན་རྫོབ་བཅོས་མའི་ལྷ་སྐུ་རྣམ་སྣང་
ལ༑ ༑ཡེ་ཤེས་ལྷ་དབང་བི་མས་ཕྱག་འཚལ་ལོ། །གསུངས་མ་ཐག་འདྲ་སྐུ་
དེ་མེར་གྱིས་ཞིག་ནས་ཐལ་ཕུང་དུ་གྱུར་ཏོ། །ལོ་ཙཱ་བ་གསུམ་ནས་བི་མ་མི་
ཏྲ་དགོངས་པ་མཆོག་དང་ལྡན་པས་ཡེ་ཤེས་ལྷ་ཉིད་ལོས་ཡིན། སྐྱབས་སུ་
མཆི ། ཟེ ར་ཞིང་དད་པ་སྐྱེས་རྒྱལ་པོའི་སྤྱན་སྔར་སོང་སྟེ། ལོ་རྒྱུས་ཞུས་
ཏེ་མཇལ་ཁ་གནང་རོགས་ཞུས་སོ། །
རྒྱལ་པོས་གསུངས་པ། དེ་ཚེ་རྒྱ་གར་པ་མིག་འཕྲུལ་སྟོན་ཤེས་པ་
སྒྱུ་མ་མཁན་ཞིག་ཡིན་ལས་ཆེ། ང་ཡི་ལྷ་དེ་བཟོ་བར་དཀའ་ལས་ཆེ་བྱས་
པ་ཡིན། སྤྱིར་པཎ་ཌི་ཏ་བྱ་བ་ཆོས་དང་བསྟན་པ་བཙུག་ཕྱི ར་འབོད་པ་ཡིན་
མ་གཏོགས། བསྟན་པ་བཤིག་ཏུ་འབོད་པ་མིན། ང་ཡི་ལྷ་དེ་སྔར་བཞིན་
མ་བྱས་ན། པཎ་ཌི་ཏ་རྒྱ་ལ་ལོག་རྫོང་བ་དང་། ཁྱོད་གསུམ་ཀར་ཆད་པ་
གཅོད་པ་ལས་འོས་མེད་གསུངས་སོ། །ཁོང་གསུམ་འཇིགས་ཤིང་ལོག་པས།
སློ བ་དཔོན་གྱིས་མཁྱེན་ནས། སླར་ཉི་མ་གསུམ་ན་ལྷ་ཁང་དུ་བྱོན་ཏེ། བི་
མ་མི་ཏྲ་ཡེ་ཤེས་ལྷ་ཡི་ལྷ། །རྣམ་པར་སྣང་མཛད་ཀུན་རྫོབ་བཅོས་མའི་ལྷ།།
ཀུན་རྫོབ་བཅོས་མའི་རྣམ་སྣང་དམ་ཚིག་རྟེན། །དོན་དམ་ཡེ་ཤེས་བི་མས་
དབང་བསྐུ ར་རོ། །ཞེས་གསུངས་བཞིན་ཐལ་ཕུང་དེ་དབང་བསྐུ ར་མཛད་
མ་ཐག །རྣམ་པར་སྣང་མཛད་ཀྱི་འདྲ་སྐུ་སྔར་ལས་མཚར་བ་བཞེངས་བྱུང་
ངོ་༑ འོད་དང་འོད་ཟེ ར་གྱིས་བསམ་ཡས་ཐམས་ཅད་འཇའ་ཚོན་དྲ་བས་
གཡོགས། ལྷ་ཁང་གི་གདུང་མའི་ཁར་གྱི་འབྲུག་རིས་ལས་འབྲུག་སྐད་ལྡི ར།
བྱ་དང་བྱིའུའི་རི་མོས་སྐད་སྙན་སྒྲོགས། ཆུ་སྲིན་ཁ་ནས་ཆུ་འཛག་སྦལ་པས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 121
འཁྲུས་བྱེད། འདྲ་སྐུས་གསུང་བྱོན་ཏེ། རྒྱ་གར་གྱི་པཎ་ཆེན། བོད་དུ་
བྱོན་པ་ལེགས། འོ་མ་རྒྱལ་ལམ། ཞེས་གསུངས་མོལ་མཛད་པ་སོགས་མཐོང་
སྟེ ༑ ལོ་ཙཱ་བ་གསུམ་ཤིན་ཏུ་དགའ་ཞིང་དད་དེ། ཞབས་སྤྱི་བོར་ཁུར་ཏེ།
སླར་རྒྱལ་པོར་གསོལ་དུ་ཕྱིན། རྒྱལ་པོས་ཀྱང་འོད་ཁྱིམ་རྣམས་གཟིགས་ཏེ་
དད་པ་སྐྱེས། ཕེབས་བསུ་རྒྱ་ཆེར་མཛད་པའི་བཀའ་ཁྱབ་མཛད། ཁྲོམ་ཚོགས་
དབུས་སུ་རྒྱལ་པོས་བསུས་ཚེ། ཆོས་རྒྱལ་གྱི་དབུ་ལ་རིགས་ལྡན་གཟིགས་
པས། བི་མ་མི་ཏྲས།
ཨོཾ་ཨཱཧཾ ། གསུངས་ཏེ་རབ་གནས་མཛད་དེ། ཕོ་བྲང་དུ་གདན་
ཁྲི་མཐོན་པོར་བཤམས་པ་ལ་བཞུགས་སུ་གསོལ། གསོལ་ཟས་དྲངས་པས་
པཎ་ཆེན་བི་མ་ལ་མི་ཏྲས། ཐོག་མ་ཉིད་དུ་གཡས་གཡོན་ཀུན་ཏུ་གཟིགས་
ནས། རང་རེའི་བི་རོ་ཙ་ན་འདི་ན་མི་གདའ། ག་ན་བཞུགས། བདག་བོད་
དུ་འབྱོར་བ་མ་ཐོས་པ་ཡིན་ནམ། གསུངས་པས། ཆོས་རྒྱལ་ནས་ཞལ་ངོ་
གནག་མཛད་དེ་རེ་ཞིག་གང་མི་གསུང་བར་བཞུགས་པས་ན། པཎ་ཆེན་བི་
མ་ལས། སླར་གསུངས་པ་ཚོགས་འདི་ལྟ་བུའི་དབུས་སུ། བཻ་རོ་ཙ་ན་བཞུགས་
ན་མཛེས་པའི་རྒྱན་ཡིན་ཏེ། ཐག་ཉེ་བ་ཞི ག་ཏུ་ཡོད་ན། སྤྱན་དྲོངས་ཤིག
གསུངས་པས། ཆོས་རྒྱལ་གྱིས་གསུང་ཆུང་ངུས། སྤྱན་འདྲེན་དུ་གཏོང་རྒྱུ་
ཡིན་ལགས་ཀྱང་ས་ཐག་རིང་བས་མྱུར་དུ་འབྱོན་པ་མི་འཚལ་ཞུས་པས། བི་
མཱ་ལས། ང་ཡི་བི་རོ་གསུངས་ནས་སྤྱན་ཆབ་སྙིལ་བྱུང་བས། ཆོས་རྒྱལ་
ཀྱང་མང་དུ་བཤུམས། རྒྱལ་བློན་ཕལ་ཆེར་བཤུམས་ཤིང་། བི་རོ་བྱོན་སྐབས།
འགྱོད་པའི་དུས་ཤིག་ཡོང་། གསུངས་པ་བདེན། གསུངས་པས་ཀུན་ཀྱང་



122
མཁའ་འགྲོ་དང་བཻ་རོའི་རྣམ་ཐར།
བཻ་རོ་ཙ་ན་ལ་ཆོས་མཁས་པའི་པཎ་ཌི་ཏས་ཀྱང་བསྟོད་བསྔགས་མཛད་འདུག་
ཅེས་གླེ ང་ངོ་།།
དེ་ཚེ་བེ་རོ་ཙ་ནས་མངོན་མཁྱེན་གཟིགས་ཏེ། གཡུ་སྒྲ་སྙིང་པོ་ལ་
གསུངས་པ། སློབ་བུ་ཁྱོད་ཀྱིས་སྒྲ་རིགས་མི་གཅིག་པ་སྣ་ཁ་བཅོ་བརྒྱད་ཤེས་
པ་མཁས་པའི་ཁུར་དུ་ལྕི་ཡང་། གྲུབ་པ་བརྒྱད་ཀྱི་རྩེ་མོར་གྱུར་པ་རྩོལ་མེད་
རྫོགས་ཆེན་ཨ་ཏིའི་དོན་དང་མི་ལྡན་པས། ཕ་བུ་མ་མཉམ་པ་ཡིན། གསུངས་
པས། གཡུ་སྒྲས་རིན་ཆེན་མཎྜལ་དཔག་ཏུ་མེད་པ་ཕུལ། ཕྱག་ནི་ཚད་གསུང་
གི་བར་འཚལ་ཏེ་གསོལ་བ། སངས་རྒྱས་ཀུན་གྱི་དགོངས་པའི་དབྱིག་མངའ་
བ༑ ༑རྡོ་རྗེ་སློབ་དཔོན་སངས་རྒྱས་ཀུན་ལས་ལྷག །བདག་གི་སྒོ་གསུམ་
ལོངས་སྤྱོད་མཆོད་པར་བཞེས། །རྩོལ་མེད་ཚེ་གཅིག་སངས་རྒྱས་དོ ངས་
གྲུབ་སྩོལ། །གསོལ་བ་བཏབ་པས། །
སློབ་དཔོན་གྱིས་གསུངས་པ། དཀའ་བ་སྣ་ཚོགས་བཅུ་གསུམ་སྤྱད།།
བློ་སྙིང་བྲང་གསུམ་བླ་མར་གཏད། །འགྱུར་མེད་དད་པའི་དཔལ་འཆང་བའི།།
རྡོ་རྗེ་སློབ་བུ་ཡོད་ན་བྱིན། །གསུངས་པས། གཡུ་སྒྲས་ཁས་བླངས་ཏེ། དེ་
ཡང་། དང་པོ་བླ་མའི་སྐུ་དགྲ་བསྒྲལ། །གཉིས་པ་བསྟན་པའི་སྤྱི་དགྲ་བསྒྲལ།།
གསུམ་པ་བདག་འཛིན་སྒོས་དགྲ་བསྒྲལ། །བཞི་པ་བདག་གིར་འཛིན་ཡུལ་
སྤངས། །ལྔ་པ་ངེས་མེད་ཡུལ་དུ་བསྟན་པ་སྤེལ། །དྲུག་པ་རིག་པས་ཚར་
གཅོད་ཆེ་བ་འདོན། །བདུན་པ་གནས་ཡུལ་དུར་ཁྲོད་སྤྱོད་པ་གྲུབ་པ་ལ་སོགས་
པ་དང་དུ་བླངས་པར་ཁས་བླངས་དམ་བཅས། ཤར་རྒྱ་ནག་རི་བོ་རྩེ་ལྔ་ནས་
ནུབ་ཨོ་རྒྱན་ཡུལ་ཡན་ཆད་ཉུལ་ཞིང་། སྣ་ཚོགས་ཡུལ་གྱི་བདུད་རྩི་བསྟེན་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 123
པས། བརྟུལ་ཞུགས་སྤྱོད་པ་མཐར་ཕྱིན། གྲུབ་རྟགས་དང་རྫུ་འཕྲུལ་ཡ་མ་
ཟུང་ལ་མངའ་བརྙེ ས་པར་མཛད་དོ། །བཻ་རོ་ཉིད་ཐུགས་ཀྱི་སྲས་སུ་འདུག་
དགོངས་ནས་མཉེས་པར་གྱུར་ཏོ། །
དེ་ནས་མིང་མེད་བརྡ་དབང་ཆེན་པོ་བསྐུར་ནས། ཐེག་པའི་རྩེ་རྒྱལ་
གསང་བ་བླ་ན་མེད་པའི་ནོངས་པ་གཏད་པས། གཡུ་སྒྲ་སྙིང་པོ་རྟོགས་པ་མཆོག་
དང་ལྡན་པར་གྱུར་ནས། བཀའ་དྲིན་གཏང་རག་ཅི་རི གས་པར་ཕུལ་ནས་
གསོལ་བ། སངས་རྒྱས་ཀུན་འདུས་བླ་མ་རྗེ། །བདག་ཉིད་གཡུ་སྒྲ་དོན་དང་
ལྡན། །ད་ནི་བོད་དུ་གཏོང་བར་ཞུ། །བོད་ཀྱི་རྒྱལ་པོ་ཁ་སྐྱེངས་ཏེ། །མཧཱ་
གུ་རུ་གདན་འདྲེན་བཅུག །པཎ་ཆེན་ལྔ་བརྒྱའི་གཙུག་ཕུད་དེ། །བི་མ་མི་
ཏྲ་མཇལ་དུ་འགྲོ། །བླ་མའི་དྲིན་ལན་དེ་དུས་མཇལ། །གདུལ་བྱ་བོད་ཀྱི་
ལྷག་མ་རྣམས། །སླར་ཡང་བླ་མས་རྗེས་འཛིན་ཕྱིར། །དུས་ལ་འབབ་པས་
གཏོང་བར་ཞུ། །ཞེས་ཞུས་སོ།། །།
སློབ་དཔོན་ཉིད་ཀྱང་། བུ་བདག་གི་བསམ་པ་ཁྱོད་ཀྱིས་གོ་བས། ཕ་
བུ་ཐུགས་ཡིད་གཅིག་ཏུ་འདྲེས་པའི་རྟགས་ཡིན། ད་ནི་འགྲོ་ཆས་སྒྲིགས་ཤིག་
གསུངས། དེ་བཞིན་དུ་མཛད་དེ་བྱིན་རླབས་ཞུས་པས། བུ་ཁྱོད་ལ་བསྟན་
པའི་དགོས་པ་ཞིག་ཡིན་ཀྱང་། བོད་ཡུལ་དུ་སླེ བས་པ་དང་དམའ་བའི་ས་
འཛིན། མཐོན་པོའི་ཁྲིར་འཛེགས་ཤིག །གསུངས་ཤིང་བྱིན་རླབས་མཛད་
དོ༑ ༑གཡུ་སྒྲས། བདག་ཀྱང་གསོལ་བ་འདེ བས་བཞིན་འགྲོ། །རྗེས་ཀྱང་
བྱིན་རླབས་མཛད་ཅིང་བཞུགས་ཞུས། འོ། དེ་ལྟར་ཡིན། སླར་བོད་ཀྱི་
ཡུལ་དུ་རང་རེ་བླ་སློབ་ལྷན་ཅིག་འགྲོ་བ་ཡིན་པས། ཁྱོད་རྒྱལ་བློན་རྣམས་



124 མཁའ་འགྲོ་དང་བཻ་རོའི་རྣམ་ཐར།
བཏུལ་ནས་ལན་གཅིག་ཚུར་ཤོག་གསུངས་སོ། །རྣམ་ཐར་རྡོ་རྗེ་སྙི ང་པོའི་
སྲོག་ཤིང་ལས། བི་མ་ལ་མི་ཏྲས་རྫུ་འཕྲུལ་བསྟན་པ་དང་། གཡུ་སྒྲ་སྙིང་
པོས་ཆོས་རྩོད་དུ་བྱོན་པའི་ལེའུ་སྟེ་བཅུ་དྲུག་པའོ།།
གཡུ་སྒྲས་བོད་ཀྱི་རྒྱལ་བློན་བཏུལ་ནས་བླ་མའི་བཀའ་སྒྲུབ་པ།
དེ་ནས་གཡུ་སྒྲ་སྙིང་པོ་སྤྲང་པོ་ཞིག་གི་ཆས་སུ་ཞུགས་ཏེ་བྱོན། བསམ་ཡས་
སུ་ཕེབས་པ་དང༌། ཆང་མ་ཞིག་གི་སར་གནས་མལ་མཛད་དེ་བཞུགས། དཔལ་
བསམ་ཡས་སྒྲ་སྒྱུར་གླི ང་ན་སུ་བཞུགས། ཆོས་ཅི་འདྲ་འདོ ག །རྒྱལ་བློན་
གང་མཛད་སོགས་གསན་ནས་རེ་ཞིག་བག་ཕེབས་ཏེ་བཞུགས། །
སྐབས་དེར་ཛྙཱ་ན་ཀུ་མཱར་བྱ་བ་ཞིག་པཎ་ཆེན་བི་མ་ལའི་ཞབས་ལ་
བཏུགས་ཤིང་། སྒྲ་བསླབ་ཅིང་ཆོས་མཛད་ཅིང་ཡོད། ད་རེས་བོད་ཡུལ་
ནས་མཁས་པའི་མཆོག་གྱུར་པཎ་ཆེན་བི་མ་ལ་ལྟ་བུའི་ཐུགས་སྲས་སུ་གྱུར་
པ་ཁོང་རང་ཙམ་མོ་ཞེས་ཐུགས་རྒྱལ་ཅུང་ཟད་དང་ལྡན་པ་ཞིག་ཡོད་དེ། ཆང་
མ་དེའི་སར་སྐབས་འགར་བྱོན་པར་སྣང་། ཉིན་ཞིག་གཡུ་སྒྲས་ཀ་པཱ་ལི་ནང་
བརྡ་ཡིག་ཅིག་བྲིས་ཏེ་བཞག །ཁོ ང་རང་འཁྱམ་དུ་བྱོན་པའི་རིང་ལ་ཛྷཱ་ན་
ཀུ་མཱར་ཕེབས་ཏེ། ཀ་པཱ་ལི་ནང་སཾསྐྲྀཏའི་ཡི་གེ་གཟིགས་པས། རྟོག་པ་ཞིག་
འཁྲུངས་ཏེ། འདི་འདྲ་ཤེས་པའི་མི་དེ་བོད་དུ་ཡོད་པ་ནི་མ་གོ །སུ་འདྲ་ཞིག་
ཡིན། རྒྱ་གར་བ་འདྲ་ཨེ་སླེབས་དགོངས་ཏེ། ཆང་མར་དྲིས་པས། ཆང་མ་
ན་རེ། ཀ་པཱ་ལི་འདི་བདག་གི་སར་གནས་ཚང་གཡར་བའི་སྤྲང་པོ་ཆོས་པ་སྨྱོན་



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 125
པ་འདྲ་ཞིག་ཡོད། རེས་འགའ་བླ་མ་ལ་གསོལ་བ་འདེབས་པར་བྱེད། རེས་
འགའ་གླུ་ལེན་བྱེད་པ། དེས་བྲིས་པ་ཡིན་ཟེར་ཏོ། །འོ་ན་དེ་སྤྲང་པོ་མིན། ཆོས་
པ་ཁྱད་པར་ཅན་ཞིག་ཡིན་པར་འདུག །བདག་སང་ཉིན་ཚུར་ཡོང་ངོ༌། །ཁོང་
ཕྱི་ལ་མ་བྱོན་པར་བཞུགས་ཤིག་ཞུས་པ་གསུངས་ཏེ་ལོག་སོང་། ཆང་མས་དེ་
ལྟར་ཞུས་པས། འོ་ན་ཅི་འདྲ་ཞིག་ཡོད་གསུངས་པས། ཆང་མ་ན་རེ། པཎ་
ཆེན་བི་མ་དང་ཆོས་རྒྱལ་ཁྲི་སྲོང་ལྡེའུ་བཙན་གཉིས་བཀའ་ཆོས་གསུང་བའི་སྐད་
སྒྱུར་བ་ཁོང་ངེད་བོད་ན་མཁས་པར་གྲགས་པ་ཞིག་ཡོད་དེ། སང་ཉིན་འབྱོན་
པས་མཇལ་འཕྲད་མཛད་ཚེ། ཇི་ལྟར་ཡིན་པ་མཁྱེན་ངེས་ལགས། ཞུས་སོ།།
སང་དགོང་ཛྙཱ་ན་བྱོན། བཀའ་འདྲི་གནང་སྟེ། བན་དེ ་ཁྱེད་གང་
ནས་བྱོན། མོལ་བས་གཡུ་སྒྲས་གསུངས་པ། ཁོ་བོ་རྒྱལ་མོ་ཚ་བ་རོང་ནས་
ཡོང་། འོ་ན་ཁྱོད་ཀྱིས། མཁས་པ་བཻ་རོ་ཙ་ན་ཞུ་བ་མ་མཇལ་ལམ། ཞུས་
པས། མཇལ་བ་མ་ཟད་ཆོས་ཀྱང་ཞུས། གསུངས། འོ་ན་སྐུ་ཁམས་བདེ་
འམ། ཞུས་པས། སྐུ་ཁམས་ཀྱང་མཆོག་ཏུ་བདེ། རྒྱལ་མོ་ཚ་བ་རོ ང་གི་
རྒྱལ་བློན་རྣམས་ཀྱི་གཙུག་གི་ནོར་བུ་གཅིག་པུ་ཡིན་རུང་། ཁྱོད་བོད་ཀྱི་རྒྱལ་
བློ ན་ཕྲག་དོག་ཅན་ཚོར་བསོད་ནམས་ཀྱིས་མ་ལྕོགས་པ་ཡིན། ནོར་བུ་རང་
ལ་ཡོད་དུས་ནོ ར་བུའི་ནོར་ཉམས་མ་ཆོད། །ནོར་བུ་མི་ལ་ཤོར་དུས་སྙིང་
རླུང་སྟོ ད་ལ་ཚངས་སོ། །ཞེས་པ་ལྟར་ཡིན་པས་ཁྱོད་ཀྱིས་མི་གོ་བ་ཡིན།
གསུངས་པས། མི་གོ་བ་ཅི་ཡིན་ཞུས་པས།
གཡུ་སྒྲས། བོད་ལ་དྲིན་ཆེན་བྱས་ཀྱང་དྲིན་མ་གོ །བསྟན་པའི་
ནོ ར་བུ་མཁས་མཆོག་མཐའ་ལ་ཕུད། ཅེས་གསུངས་པས་ཛྙཱ་ན་ཅང་ཟེར་རྒྱུ་



126
མཁའ་འགྲོ་དང་བཻ་རོའི་རྣམ་ཐར།
མེད་པར་རེ་ཞིག་ལུས། དེ་ནས་ཡང་ཞུས་པ། འོ་ན་གྲོགས་པོ་ཁྱེད་ཀྱིས།
བི་རོ་ཙ་ནའི་སྐུ་མདུན་དུ་ལོ་དུ་བསྡད། ཆོས་ཅི་ཐོབ། ཞུས་པས། གཡུ་
སྒྲས། མཁས་མཆོག་སྲིད་ན་ཟླ་བྲལ་དེ་ཉིད་ཕེབས་པ་ནས། བདག་ཉིད་ཕྱོགས་
འདི ར་མ་ཡོང་བར་དུ་བསྟེན་པ་ཡིན། ཆོས་ནི་ནུས་ཚད་ཞུས་ཤིང་མ་ཚིམས་
བར་དུ་ཐོབ། གསུངས་པས། འོ་ན་དེ་ལྟར་ལགས་ན། ངོ་མཚར་ཆེ། བདག་
ལའང་གཅིག་སྟོན་མཛོད་དང་། ཞུས་པས།
གཡུ་སྒྲས། རིག་པ་འགྲན་ནམ་ཡང་ན་བསླུ། །ཡང་ན་དད་གསུམ་
ལྡན་ལ་བྱིན། །གསུངས་ཚེ། ཛྷ ་ནས། ཡོན་ཏན་མ་མཐོང་བར་དད་པ་
སྐྱེད་མི་སྲིད། རིན་ཐང་ཚོད་མ་ལོན་པར་བསླུ་མི་ཤེས། རིག་པ་འགྲན་ནས་
ལྟ་ཞིབ་བྱེད་པ་ཡིན། ཞུས་པས། འོ་ན་དེ་བཞིན་འཐད་དོ། །ཞེས་ཁོང་
གཉིས་མང་ཙམ་གསུང་གླེང་མཛད་པས། ཆང་མ་ན་རེ། མཆོད་ཆང་བདུད་
རྩི་འདི་བཞེས་ལ་རང་རང་སོ་སོའི་གནས་སུ་ཕེབས་པར་མཛོད། དེ་ལྟར་
འཁྲབ་པར་མ་མཛད་ཅིག །ཞུས་པས། ཛྷཱ་ནས། ཆང་མ་ཁྱོད་འཇི གས་
པར་མ་བྱེད་ཅིག །ངེད་གཉིས་ཆོས་སུ་མཁས་བསྡུར་བ་ཡིན། འཁྲབ་པ་
མིན། ཁྱོད་ཀྱིས་བདུད་རྩི་ཞིམ་ལེགས་ཤིག་དྲོངས་ཤིག །ཁོ་བོ་ཕམ་པ་ཡིན།
ཁོང་རྒྱལ་བ་ཡིན། ང་ཁོང་ལ་བཤགས་པ་ཞུས་ནས་ཆོས་ཞུ་བའི་བླ་མར་བསྟེན་
པ་ཡིན། མོལ་བྱུང་བས།
ཆང་མ་ནི ་ཧ་ལས། ཨེ་མ་དེ་འདྲ་ངོ་མཚར་ཆེ་བ་ལ། བདག་ནི་
བླ་མ་སངས་རྒྱས་སྒོ་རྩར་བྱོན་པ་སྐལ་བ་བཟང་ཡང་ཧ་མ་གོ་བས་ཞབས་ཏོག་
ཀྱང་ཕུན་སུམ་ཚོགས་པ་མ་ཞུས། བཟོད་པར་བཞེས་མཛོད། ད་ནི་ཇི་སྲིད་



སྒྲ
སྒྲ་སྒྱུར་གྱི་རྒྱལ་པོ་བི་རོ་ཙ་ན། 127
ང་རང་མ་ཤི་བར་འཚོ་བ་ཞབས་ཏོག་འབུལ་བས། དགྱེས་པར་བཞུགས་པར་
ཞེས་ཞུས་སོ།། །
དེ་ནས་ཛྙཱ་ནས་གསང་བའི་ཚུལ་གྱིས་ཆོས་ཞུ་རུ་བཅར་ཞིང་བཞུགས།
ཉིན་ཞིག་པཎ་ཆེན་བི་མ་ལ་མི་ཏྲས་ཁྲོམ་དབང་མཛད་ཅིང་ཆོས་གསུངས་བཞིན་
ཡོད་པར་གཡུ་སྒྲས་སྤྲང་ཆས་ཀྱིས་ཚོགས་པའི་མཐའ་ཞིག་ཏུ། འཁར་བ་དེ་མ་
ལེ་འོག་བཙུགས་ཏེ། ཞྭ་མོ་ཡང་མ་ཕུད་པར་ཆོས་ཉན་ཞིང་བཞུགས་པས་ཆོས་
མཚམས་ཤིག་ཏུ་གཡུ་སྒྲས། ཀ་ཀ་པཱ་རི། ཀ་ཀ་པཱ་རི། གསུངས་པས། པཎ་
ཆེན་ཁྲི་སྟེང་ནས། དབུ་བཀུག་མཛད་དེ། ཆོས་བློན་འཁོར་བཅས་ལ་གཟིགས་
ཏེ་ཞལ་འཛུམ་མཛད་ནས། ཧ་ཐིམ། གསུངས་ནས་ཕྱག་ཀྱང་མ་འཚལ་བར་
ལོག་སོང་བ་གཟིགས་ནས། ཆོས་རྒྱལ་ཁྲི་སྲོང་ལྡེའུ་བཙན་གྱིས་གསོལ་བ། སློབ་
དཔོན་ཆེན་པོ། ཅི་ལགས། སྤྲང་པོ་སྤྲང་ཚུགས་ཆེ་ཞིང་། ཀ་ཀ་པཱ་རི། ཟེར་
བའི་སྒྲ་དེ་གང་རེད། སློབ་དཔོན་ཐུགས་ཉམས་ཆུང་ཞིང་། ངེད་རྣམས་ལ་གཟིགས་
མཛད་དེ་ཧ་ཐིམ་གསུངས་པའི་དོན་གང་ལགས། ཞུས་པས། །
སློབ་དཔོན་ཞལ་ནས། མངའ་བདག་རྗེ་གསན་དང༌། སྤྲང་པོ་ཆོས་
ཀྱི་རང་རྐད་ཚུགས་ཤིང་། ཆོས་ཀྱི་རྒོལ་བ་འཇོམས་པའི་འཁར་རྒྱུ ག་ལག་
ལེན་གྱིས། རང་གི་མོལ་བའི་དབུ་འཕང་གོང་དུ་སྟེ ག་པར་བྱེད་པར་ལངས་
ནས་ཀ་ཀ་པཱ་རི་ཞེས་ཆོས་ཀྱི་སྙིང་པོ་ཐེག་ཆེན་མི་གསུངས་པར། ཐུན་མོང་
ཐེག་དམན་སྟོན་པ་རི། །ཉན་ཐོས་བྱིས་པའི་ཆོས་ཀྱིས་འཚང་མི་རྒྱ། ཕོ་རོག་
བྱ་ཡི་བགྲོས་ཀྱིས་ས་མི་ཆོད། བྱ་བ་ལགས། བདག་གིས་རྗེ་འབངས་རྣམས་
ལ་བལྟས་ཏེ་ཧ་ཐིམ་བྱ་བ་ནི་རྒྱལ་བློན་ཆོས་ལ་རྨོངས་པས་མཁས་པ་བཻ་རོ་ཙ་ན་



128
མཁའ་འགྲོ་དང་བཻ་རོའི་རྣམ་ཐར།
འདྲ་བ་སྤྱགས་ཤིང་། ཐེག་ཆེན་ཀྱི་དམ་ཚིག་མི་ཤེས་པས། སྐབས་སུ་མ་བབས་
པ་ཡིན། ཞལ་རོག་བཞུགས་བྱས་པ་ཡིན། གསུངས་པས། རྒྱལ་པོ་ཐུགས་མ་
མཉེས། དེ་འདྲ་མི་ཡོང་། སྤྲང་པོ་སྐད་གཏོང་ལ་འཁྲིད་ཤོག །ངེད་རྒྱལ་བློན་
ཚོགས་པས་དཀྱིལ་དུ་ཆོས་ལ་རྩོད་གླེང་བྱེད་དུ་བཅུག །ཕམ་ན་ཡུལ་ནས་ཕུད་
པ་ཡིན། །རྒྱལ་ན་གཟེངས་བསྟོད་བྱ་སྟེ། བླ་མར་འཁུར་བ་ཡིན། གསུངས་
ཏེ༑ རྒྱ་བརྡ་བརྡུངས། ཁྲོམ་དམར་ནག་འཚོགས། དེའི་དབུས་སུ་སློབ་དཔོན་
བི་མ་ལ་མི་ཏྲའི་བཞུགས་ཁྲི་མཐོན་པོ་བཤམས། སྤྲང་པོར་འབོལ་གདན་ཞིག་
བཏིངས། གཡས་གཡོན་ན་རྒྱལ་བློན་རྣམས་ཀྱི་གྲལ་བཀོད་དེ་བཞུགས་པར་སྤྲང་
པོ་འབོད་དེ་བྱོན། །
རང་རང་སོ་སོའི་གདན་ཁྲིར་བཞུགས་སུ་གསོལ་བས། སྤྲང་པོ་གཡུ་
སྒྲས། ཁྱོད་བོད་ཀྱི་མི་ལ་ངོ་དགའ་ཡོད། ངོ་སྲུང་ཅན་གྱིས་ཆོས་མི་གོ །མཐོ་
དམན་ཅན་གྱི་གྲལ་དུ་ང་མི་སྡོད། གསུངས་ཏེ། ལོག་འཕེབས་གྲབས་མཛད་
པས། བི་མ་ལ་མི་ཏྲས། འཐེན་དང་གསུངས། འོ་ན་ཅི་ཡིན་ཞུས་པས། ང་ནི་
ཁ་ཆེ་རྒྱལ་པོའི་རྒྱལ་སྲས་ཡིན། ཁྱེད་ནི་ཅི་ཡིན་མི་ཤེས་སྤྲང་པོའི་ཚུལ། །དེ་
ཕྱིར་རྒྱལ་སྲས་ང་ལ་ཁྲི་བཀོད་དེ། །སྤྲང་པོ་དམའ་བས་འབོལ་གདན་ཐོབ།།
གསུངས་པས། འོ་ན་རིགས་ལ་འགྲན་ན་ང་ཉིད་ཀྱང་། །རྒྱལ་མོ་ཚ་བ་རོང་གི་
རྒྱལ་སྲས་ཡིན། །རྒྱལ་པོའི་སྲས་ལ་མཐོ་དམན་ཡོད་མི་སྲིད། ཅེས་གསུངས་
པས། དེ་བདེན། ཁྲི་ཞིག་གཤོམས་ཤིག་གསུངས། ཁྲི་རེ་རེ་ལ་བཞུགས། དེ་
ནས་དང་པོ་ཐུན་མོང་ཕྱི་ཡི་ཐེག་པ། འདུལ་བ་མདོ་སྡེ་མངོན་པ་དང་གསུམ་
སྤྲུལ་སྐུའི་སྟོན་པ་ཤཱཀྱ་ཐུབ་པའི་གསུང་ཡིན་པས་རྩོད་གླེང་མཛད།



D
སྒྲ་སྒྱུར་གྱི་རྒྱལ་པོ་བི་རོ་ཙ་ན། 129
དེ་ནས་ཐུན་མིན་ནང་གི་ཐེག་པ་གསུམ་ནི། བྱ་རྒྱུད་སྤྱོད་རྒྱུད། བླ་
ན་མེད་པའི་རྒྱུད་གསུམ་སྟེ། ལོངས་སྐུའི་སྟོན་པ་རྡོ་རྗེ་འཆང་གི་གསུང་ཡིན་
པས། བགྲོ་གླེང་རྒྱས་པར་མཛད། དེ་ནས་མཆོག་ཏུ་གསང་བའི་ཐེག་པ་གསུམ་
ནི༑ བསྐྱེད་པ་མཧཱ་ཡོ་ག །ལུང་ཨ་ནུ་ཡོ་ག །རྫོགས་ཆེན་ཨ་ཏི་ཡོ་ག་སྟེ།
ཆོས་སྐུ་ཀུན་ཏུ་བཟང་པོའི་གསུང་ལ། དགོངས། བརྡ། སྙན་བརྒྱུད། སྲོག་
ཤིང་དམ་ཚིག །ཕྱི་སེམས་སྡེ། ནང་ཀློང་སྡེ། གསང་བ་མན་ངག་གི་སྡེ། ཡང་
གསང་བླ་ན་མེད་པའི་སྡེ་ཚན་བཅས་ལ་གོ་མྱོང་རྟོགས་པ་ས་ལམ་ཡོན་ཏན་གྱི་
རྟགས་ལུས་ངག་ཡིད་གསུམ་ལ་ཤར་བའི་ཚུལ་ལ་ཞིབ་འཇུག་མཛད། ཁྱད་པར་
འཕགས་པ་སྤྱི་ཏི་དང་། བཅུ་གཅིག་ཐེག་པའི་རྩེ་མོ་ཡང་ཏི་སངས་རྒྱས་མཉམ་
སྦྱོར། རྡོ་རྗེ་སྙིང་པོ་འོད་གསལ་འདུས་མ་བྱས་པའི་དབྱིངས་རིག་ལྟ་སྒོམ་ལས་
འདས་པའི་དོན་ལ། སློབ་དཔོན་གཉིས་འཕྱོ་བས་མཁས་པ་པཎ་ཌི་ཏ་ལྔ་བརྒྱའི་
གཙོ་བོ་བི་མ་ལ་ཡིན་པས་ཅི་ལ་ཕམ། ཀུན་ནས་རྒྱལ་བའི་གསུང་མཐོ་བའི་ཚེ།
གཡུ་སྒྲ་སྙིང་པོ་བྱིའུ་ཆུང་ཞིག་ཏུ་གྱུར་ནས་འཕུར་སོང་ངོ༌།།
བི་མ་ལ་ཁྲ་ཞིག་ཏུ་སྤྲུལ་ནས་འདེ ད་ཕྱིན་པས། རྒྱལ་བློན་རྣམས་
ཡ་མཚན་ཆེན་པོའི་ལྟད་མོར་གྱུར་ཏེ། མིག་ཕྱི ས་བཞིན་བལྟས་ཚེ། ཆུ་
རྫིང་གི་མཐར་བབས་ཏེ། བྱིའུ་ཆུང་དེ་ཉ་མོ་ཞིག་ཏུ་གྱུར་ནས་ཆུ་ལ་འཁྱུག་
ཅིང་བྲོས་པས། ཁྲ་དེ་ཉིད་ཆུ་སྲམ་དུ་གྱུར་ནས་དེད་དེ་ཕྱིན། སླར་ཆུའི་
མཐར་མར་ཉ་དེ་གསེར་གྱི་ཚིགས་གུ་ཞིག་ཏུ་གྱུར་སོང་བས། ཁྲ་དེ་བི་མ་
ལར་གནས་གྱུར་ཏེ། ཕྱག་ཏུ་གསེར་གྱི་ཚིགས་གུ་བསྣམས་ནས་བྱོན་ཏེ་རྒྱལ་
བློ ན་རྣམས་ཀྱི་དབུ་ཐོག་ཏུ་བཀལ་ཞིང་བྱིན་རླབས་དབང་བསྐུ ར་མཛད།



130
མཁའ་འགྲོ་དང་བཻ་རོའི་རྣམ་ཐར།
ཐམས་ཅད་ཧ་ལས་ཆེན་པོས་གཡུ་སྒྲ་ག་ལ་ཕེབས་ཞུས་པས། སློབ་དཔོན་གྱིས།
གཡུ་སྒྲ་བི་རོ་ཙ་ནའི་སློབ་མ་ཡིན་པས། ཁྱེད་རྒྱལ་བློན་རྣམས་ལ་བླ་མ་མ་
དགོས་པས་སློབ་མས་ཅི་བྱ། གསུངས་པས། ཆོས་རྒྱལ་གྱིས། སྔར་གནོངས་
པས་བཤགས་པ་ཞུ་རྒྱུ་དང་། ཕྱིས་འདི་ཕྱིའི་མགོན་དུ་གསོལ་བ་འདེབས་རྒྱུ་
ཡིན་ལགས་པས། དེ་ལྟར་བཟོད་པར་མཛད་དུ་གསོལ། ཞུས་པས། འོ་ན་
ལེགས་སོ། །གཡུ་སྒྲ་འདི་ན་གདའ་གསུངས་ཏེ། གསེར་གྱི་ཚིགས་གུ་ཁྲི་
སྟེ ང་དུ་བསྐྱུར་བ་དང་ལྷམ་གྱིས་གཡུ་སྒྲ་སྙིང་པོར་གྱུར། ཐམས་ཅད་ནས་
གྱང་འགྱེལ་བ་ལྟར་ཕྱག་འཚལ་ལོ། །རྣམ་ཐར་རྡོ་རྗེ་སྙིང་པོའི་སྲོག་ཤིང་ལས།
གཡུ་སྒྲས་བོད་ཀྱི་རྒྱལ་བློན་ཆོས་ཀྱིས་བཏུལ་ནས། བླ་མའི་བཀའ་དགོངས་
སྒྲུབ་པའི་ལེའུ་སྟེ་བཅུ་བདུན་པའོ།།
ལས་ཅན་མི་ཕམ་མགོན་པོ་འོད་ལུས་སུ་གཤེགས་པ།
དེ་ནས་ཆོས་རྒྱལ་ཁྲི་སྲོང་ལྡེའུ་བཙན་གྱིས་གཡུ་སྒྲ་སྙིང་པོར་བྱ་དགའ་སྤྲད་པར་
མཛད་དེ་སྤྲང་ཆས་ནས་ཕྱུངས་ཏེ། རྣལ་འབྱོར་པའི་ཆ་ལུགས་མཛད། ཁྲི་གཡས་
གཡོན་དུ་བརྩིགས་པར་སློབ་དཔོན་གཉིས་བཞུགས་སུ་གསོལ། ཛྙཱ་ན་ཀུ་མ་རས་
ལོ་ཙཱ་སྦྱར་བཞིན་ཆོས་ཞུས་ཚེ་ཛྙཱ་ན་ཀུ་མ་ར་སློབ་དཔོན་གཉིས་ཀྱི་དགོངས་པ་
ལོན་ཏེ་བོད་སྐད་དུ་བསྒྱུར་ཐུབ་པ་དེང་སང་ཁོང་རང་ཙམ་ཡིན་བསམ་པའི་ང་
རྒྱལ་ཡོད་པ་མཁྱེན་ནས། སློབ་དཔོན་རྣམ་གཉིས་ཀྱིས། ཕྱག་ན་བུམ་པ་རེ་
བཟུང་སྟེ། ཆུ་ཐིགས་པ་རེ་ཛྷཱ་ན་ཀུ་མར་གྱི་ལག་མཐིལ་དུ་བླུགས་ཏེ་མགྲིན་གཅིག་



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 131
ཏུ་གསུངས་པ། སངས་རྒྱས་ཀྱི་ཆོས་ནི་རྒྱ་མཚོ་དང་མཉམ། ངེད་གཉིས་ནས་
ཐོབ་པ་བུམ་པ་གང་རེ། ཁྱེད་ཀྱིས་ཐོབ་པ་ནི་ཆུ་ཐིགས་ཙམ་དེ་ཡིན་གསུངས་
པས་ཛྙཱ་ནའི་ང་རྒྱལ་ཞི་བར་གྱུར་ཏོ། །དེ་ནས་བི་མ་ལ་མི་ཏྲས་ཞིབ་བརྟག་མཛད་
པས། རྫོགས་པ་ཆེན་པོ་རྒྱུད་ཀྱི་སྙིང་པོ་བཅུ་བདུན་ལས་ལོ་ཆེན་བཻ་རོ་ཙ་ནས་
སྡེ་ཚན་ལྔ་བསྒྱུར་མཛད་འདུག་པར་སྔ་འགྱུར་ཞེས་གྲགས། ཕྱིས་བི་མས་བསྒྱུར་
མཛད་པ་པོ་ཏི་ལྷག་མ་རྣམས་ལ་ཕྱིར་འགྱུར་ཞེས་གྲགས་སོ།།
སྐབས་དེར་གཡུ་སྒྲ་རང་ཡུལ་དུ་ལོག་པར་དགོངས་ཏེ་ཆོས་རྒྱལ་ལས་
དགོངས་པ་ཞུས་ཚེ། ཆོས་རྒྱལ་གྱིས་གསུངས་པ། གཡུ་སྒྲ་ཉིད་ཀྱང་འདི་གར་
བཞུགས། བླ་མ་བི་རོ་གདན་འདྲེན་བང་མི་བཏངས་ཟིན་ཞུས་པས། སློབ་དཔོན་
གཡུ་སྒྲས་གསུངས་པ། རེ་ཞིག་ཁོ་བོ་བླ་མའི་བཀའ་བཞིན་སྒྲུབ་པས་ལོག་ནས་
འགྲོ། ཕྱིས་སུ་ངེད་བླ་སློབ་ལྷན་ཅིག་བོད་དུ་འོང་ལགས། ཞུས་ནས་བྱོན་པ་
ལ༑ ཆོས་རྒྱལ་བློན་འབངས་ཀྱིས་སྐྱེལ་མ་གང་ཟབ་མཛད་དོ། །གཡུ་སྒྲ་སྙིང་
པོ་ད་ནི་བླ་མའི་སྐུ་མདུན་དུ་ནམ་སླེབ་འོང་ན་སྙམ་ཞིང་རིངས་པས་བྱ་བཞིན་འཕུར་
མ་འགྲོས་ཀྱིས་མྱུར་དུ་བྱིན་ཏོ། །དེའི་ཚེ་དགེ་སློང་ནམ་མཁའི་སྙིང་པོ་སོགས་
ཀྱང་རྒྱ་གར་ནས་སློབ་དཔོན་ཧཱུྃ་ཀ་ར་ལས་ཆོས་ཞུས་ཏེ། ཡང་དག་སྒྲུབ་པ་བརྙེས་
ནས་བོད་དུ་ཕེབས། རྒྱལ་པོའི་མཆད་གནས་མཛད་དེ། ཡུན་མི་རིང་བར་ཕྲ་
མ་བྱུང་ནས། ལྷོ་བྲག་མཁར་ཆུར་སྤྱགས་སོ།།
སྐབས་དེར་སློབ་དཔོན་བཻ་རོ་ཙ་ན་རྒྱལ་མོ་ཚ་བ་རོང་དུ་ཆོས་འཁོར་
སྐོར་བཞིན་བཞུགས་པ་ལས། དགོངས་པ་ཞིག་ཏུ། ཆོས་རྒྱལ་ཁྲི་སྲོང་ཐུགས་
དྲན་གསོས་ཏེ། རྒྱལ་མོའི་རྒྱལ་པོར་གསུངས་པ། མངའ་བདག་རྗེ། རྒྱལ་



132
མཁའ་འགྲོ་དང་བཻ་རོའི་རྣམ་ཐར།
པོ་ཁྲི་སྲོང་ལྡེའུ་བཙན་ཤིན་ཏུ་བརྩེ་བས་དྲན་ཡང་། ལས་དང་རྐྱེན་ནི་དབང་
ཆེ༑ དམ་ཚིག་སེལ་གྱིས་ཆོས་རྒྱལ་ཉམས་གྲིབ་ཀྱི་སྙུང་གཞི་བཞེས་ནས་གདའ།
ལྷ་སྲས་རྣམས་ཀྱང་དགུང་ལོ་ཕྲ་བའི། ཆོས་རྒྱལ་གཤེགས་ལས་ཆེ། རྒྱལ་
ཁྲིམས་གསང་ཚུལ་གྱིས་མཧཱ་གུ་རུ་པད་མ་རྒྱལ་པོས་སྐྱོང་བར་མཛད་དོ།།
བདག་ཉིད་བེ་རོ་འབོད་མི་ཡང་མྱུར་དུ་འབྱོར་བ་མཐོང་། གཡུ་སྒྲ་སྙིང་པོ་
ཡང་བླ་མའི་བཀའ་གྲུབ་སྟེ ་སླེབས་ནས་གདའ་འོ། །གསུངས་ཤིང་། ཡང་
མངའ་བདག་ཁྲི་སྲོང་རྗེ་གསུངས་ནས་སྤྱན་ཆབ་བསིལ་བ་མཛད། དེ་མ་ཐག་
གཡུ་སྒྲ་བྱོན་བྱུང་། བླ་སློབ་ཡབ་སྲས་མཇལ་བའི་དགའ་སྤྲོ་ཚད་མེད་བྱུང་།
ལོ་རྒྱུས་རྣམས་དེར་ཚོགས་རྣམས་ལ་བཤད་པས་ཀུན་ཀྱང་དད་མོས་ཆེས་ཆེར་
སྐྱེས། ཞལ་སློབ་གཞོན་པ་རྣམས་ལའང་སྙིང་རུས་བསྐྱེད་པ་བྱུང་། དེ་ནས་
ཟླ་གཉིས་ཙམ་ནས་གདན་འདྲེན་བང་མི་གསུམ་ཞུ་ཡིག་ཕྱག་རྟེན་ཟབ་རྒྱས་
བཅས་འབྱོར་བས། བཻ་རོ་ཙ་ན་ཤིན་ཏུ་ཐུགས་མཉེས། ད་ནི་མྱུར་དུ་འགྲོ།
ཆོས་རྒྱལ་མཇལ་འཕྲད་ཨེ་ཡོང་མི་ཤེས་ཀྱང་། སངས་རྒྱས་པདྨ་འབྱུང་གནས།
མཁན་པོ་བོ་དྷི་སཏཱ། པཎ་ཆེན་བི་མ་ལ་གཙོས་པའི་རྒྱལ་སྲས་ཆུང་བ་མུ་ཏིག་
བཙན་པོ་ཆོས་བློན་རྣམས་མཇལ་རྒྱུ་ཡོད་པ་མ་ཟད། ད་རུང་ཆོས་སྒྱུར་བའི་
བསྟན་དོན་རླབས་པོ་ཆེ་ལུས་ཡོད་པས། གཡུ་སྒྲ་སྙིང་པོ་བདག་མཉམ་དུ་
འགྲོ་གསུངས་པས། ཚ་བ་རོང་གི་རྒྱལ་བློན་བཙུན་མོ་འཁོར་བཅས་སྡུག་
བསྔལ་གྱིས་མནོན་པར་གྱུར།
རྒྱལ་བློན་ཚང་མས་ད་རུང་གཏན་དུ་མི་བཞུགས་རུང་ལོ་ཤས་ཅིས་
ཀྱང་བཞུགས་པར་ཞུ་གསོལ་བས། བཻ་རོས་གསུངས་པ། ཆོས་རྒྱལ་ཉིད་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 133
སྒྲ
ཀྱི་ཐུགས་བསྐྱེད་ལས། ཚ་བ་རོང་ཆོས་ཀྱི ས་ཁྱབ་པར་བྱས། ད་ནི་སྔོ ན་
ལས་ཀྱང་བྱང་། འཕྲལ་གྱི་འབྲེལ་བ་བཟང་པོ་དེ་ཙམ་ཡིན། ཕུགས་སུ་
ཚོམས་བུ་ཆབས་ཅིག་གྲོལ་བས་དམ་ཚིག་ཚང་མས་གསོལ་བ་ཐོབ་མཛོད་
ཅིག །སོགས་བསླབ་བྱ་རྒྱས་པར་སྩལ། ཉིན་ཤས་བར་ཐག་རིང་བར་སྐད་
བཏངས་པའི་འབངས་རྣམས་ཀྱིས་མཇལ་ཁ་ཞུས། བྱིན་རླབས་ཐུགས་སྨོན་
མཛད། རྒྱལ་མོའི་རྒྱལ་བློན་ཚང་མས་འབུལ་བ་མཛད་པ་རྣམས། ངན་སློང་
རྣམས་ལ་ལྷག་མེད་བྱིན། སློབ་དཔོན་བླ་སློབ་གཉིས་རང་ཁུར་ཤིང་ནང་ཕྱག་
དཔེ་བག་ཙམ་རེ་བསྣམས་ཏེ་བོད་ཕྱོགས་སུ་བྱོན་པའི་ལམ་བར་དུ་མི་ཕམ་
མགོན་པོ་ཟེར་བའི་མི་རྒན་ལོ་དགུ་བཅུ་གོ་དགུ་ལོན་པ་ཞིག་གི་སྒོ་རྩར་ཕེབས་
ཏེ༑ བགྲེས་པོ་ལགས། ངེ ད་བན་དེ་གཉིས་ལ་དེ་རིང་གི་གནས་མལ་ཞིག་
གཡར་དགོས། གསུངས་པས།
རྒད་པོས་འཁར་རྒྱུག་བྲང་ལ་བརྟེན། ལག་གཉིས་ཀྱིས་མིག་ལྤགས་
ཡར་ལ་གཟེངས་ཏེ་བལྟས་ནས་སྨྲས་པ། ཁྱོད་གཞོན་པ་གཉིས། ག་ན་ཡོངས།
གང་དུ་འགྲོ། ལས་དོན་ཅི་ཡོད་ཟེ ར་རོ། །གཡུ་སྒྲས་གསུངས་པ། ངེད་
རྒྱལ་མོ་ཚ་བ་རོང་ནས་འོངས། འགྲོ་བ་བོད་དུ་ཡིན། ལས་དོན་བསྟན་པ་
དང་སེམས་ཅན་གྱི་དོན་ཆེན་སྒྲུབ་པ་ཡིན་བྱས་ཚེ། རྒད་པོས། ཁྱོད་གཉིས་
ཀྱིས་བླུན་པ་ལ། བོད་ཁྲེལ་མེད་གདོང་དམར་ཡུལ་དུ་སོང་ནས་ཅི་བྱེད། རྒྱལ་
མོ་ཚ་བ་རོང་ན་སངས་རྒྱས་བེ་རོ་ཙ་ནའི་ཆོས་ཀྱི་ཉི་མ་ཤར་འདུག་ཟེར། ཆོས་
མཉན་ཞིང་མི་བསྡད་པ། བི་རོ ས་གསུངས་པ། འོ་ན་རྒད་པོས་དད་པ་སྐྱེས་
སམ་གསུངས་པས།



134
མཁའ་འགྲོ་དང་བི་རོའི་རྣམ་ཐར།
ཁོ་ན་རེ། ཧ་ཡེ། དད་པ་ནི་སྙི ང་གི་གཏིང་ནས་སྐྱེས་ཏེ། འཆི་ཁ་
མར་ཆོས་དེ་ཚིག་གཅིག་རྣ་བར་གཏོང་མཁན་ཞིག་འབྱུང་ན་སྙམ་སྟེ། གསོལ་
བ་བཏབ་བཏབ་ཅིང་ལོ་མང་སོང་བས། ཁྱེད་གཉིས་ཀྱིས་ཐོས་ཡོད་ན་ལད་
མོ་ཞིག་བྱ་རོགས། ཞེས་ཞུས་པས། གཡུ་སྒྲས་འོ་ན་ཁྱོད་ལ་དེ་ཙམ་དད་
པ་ཡོད་ན། ཆོས་ཀྱང་གནང་ཡོང་བས། གནས་མལ་གཡོར་དང་། གསུངས་
པས། ཁོ་དགའ་དྲགས་ནས། ཕྱག་ཅིག་འཚལ་ལོ་ཟེར་ཞིང་ཞབས་ལ་བཏུགས་
ཏེ་མགོ་བོས་ལན་གསུམ་བརྡུངས། །
དེ་ནས་ལངས་ཏེ། ནང་དུ་བྱོན་མཛོད་ཞུས་བཞིན་ཕེབས། བཞེས་
ཚ་དྲངས་པ་རོ ལ་ཚར་བ་དང་གསུངས་པ། འོ་ན་བགྲེས་པོ་མི་ཕམ་མགོན་
པོ་ཉོན། །ཁྱོད་རང་ང་དང་མཇལ་བ་སྐལ་བ་བཟང༌། །ང་ནི་ཆོས་སྟོན་བེ་
རོ་ཙ་ན་ཡིན། །གསོལ་བ་ཐོབ་དང་བྱིན་རླབས་འཇུག །ཉམས་སུ་ལོངས་
དང་སངས་རྒྱས་འགྲུབ། །གསུངས་པས་རྒད་པོ་ཧ་ཅང་དགའ་དྲགས་ནས། ངུ་
མ་སྐད་ཀྱིས། བི་རོ་བི་རོ། ངའི་བླ་མ་ཁོང་གཉིས་ཟེར་ཞིང་ཞབས་ལ་འཇུས་
ནས་ཞལ་ལ་ལེགས་པར་བལྟས་ཏེ། གསོལ་བ། །
བདག་རེ་སྐལ་བ་བཟང་། ཤི་ཁ་མར་སངས་རྒྱས་མཇལ། ད་ནི་ཚིག་
ཉུང་ལ་དོན་ཆེ་བའི་ཞལ་གདམས་ཤིག་སྐྱབས་འཇུག་མཛོད་ཅིག །ཞུས་པས།
དེ་ལྟར་བྱའོ་གསུངས་ཏེ། དབང་བསྐུར་མཛད་དེ་སྒོམ་ཐག་ལུས་ལ་བཅིངས།
སྒོམ་ཤིང་གིས་འོལ་སྒོ་བསྟེགས། སེམས་རིག་ངོ་སྤྲོད་མཛད། གནད་ཀྱི་མན་
ངག་བསྟན་ནས་བསྒོམ་དུ་བཅུགས། རྒད་པོར་ཁྱེད་ཤེས་ཀྱི་དད་པ་བརྟན་པས།
ཉིན་མཚན་ཁ་སྦྱར་ཏེ་སྒོམ་ལ་ཞུགས་པས་བཅོས་མིན་ཉམས་རྟོགས་རང་ཤུགས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 135
འཁྲུངས། རྫོགས་པ་ཆེན་པོ་རང་རིག་ཟང་ཐལ་གྱི་དགོངས་པ་མངོན་དུ་གྱུར་
ནས་བཀའ་དྲིན་གཏང་རག་ཕུལ་ཏེ་གསོལ་བ། མཧཱ་གུ་རུ་རིན་པོ་ཆེ། བདག་
ལ་ཕྱོགས་བཅུའི་སངས་རྒྱས་ཀྱི་དགོས་པ་ཅི། སྐྱབས་གནས་གཅིག་ཆོག་ཁྱེད་
ཉིད་སྒོམ་པས། རང་རིག་དང་འདུ་འབྲལ་མེད་པ་ཞིག་རྟོགས་པས། ད་གཞན་
གང་གིས་ཀྱང་དགོས་མེད་ཅིག་རྒྱུད་ལ་ཤར་ནས་སྐྱེ་བ་འདི་ཉིད་ལ་བླ་མ་རྗེ་
དང་དབྱེར་མེད་དུ་ཐིམ་ནུས་པའི་ཉམས་ཤིག་རྒྱུད་གཤིས་སུ་གདའ་བས། དེ་
ཀས་ཆོག་པ་ཞིག་བཀའ་ཡིས་གནང་བར་མཛོད། ཞུས་པས། སློབ་དཔོན་
གྱིས། ཕྱི་ཡུལ་སྣང་ཞེན་པའི་བསླུ་བྲིད་ལ། །ནང་འཛིན་པའི་དབང་དུ་མི་
འགྲོ་ཞིང་། །ཆོས་ཐམས་ཅད་བདེན་མེད་སྒྱུ་མར་རྟོགས། །ལུས་འོད་སྐུར་
གྲོལ་བར་བྱིན་གྱིས་རློ བས། །ཞེས་གཉིས་མེད་དད་པས་གསོལ་བ་ཐོབ་ལ།
དེ ་དོན་སྒོ མས་ཤིག་གསུངས་ཏེ།
ཀ་དག་ལྷུན་གྲུབ་དབྱེར་མེད་ཀྱི་གསང་བ་ཟབ་མོའི་གནད་བསྟན།
ཚེ་འདིར་གྲོལ་ཞིང་། ཁྱོད་ཀྱི་སློབ་བརྒྱུད་བཅུ་གསུམ་བར་གསང་བའི་རྒྱས་
ཐོབ་ལ་ཚིག་བརྒྱུད་གྱིས་ཤིག་དང་། ཀུན་ཀྱང་ཟག་ཕུང་འཇའ་སྐུ ར་གྲོལ་
བར་གདོན་མི་ཟའོ། །ཞེས་སྤྲོ་བ་བསྐྱེད་པ་དང་བཅས་གདམས་ཏེ་བྱོན་ནོ།།
ཕྱིས་མི་རིང་བར་མི་ཕམ་མགོན་པོ་སེམས་རྟགས་ལུས་ལ་ཤར། རིག་པ་ཚད་
དུ་ཕེབས། ཆོས་དང་བློ་རང་སར་ཟད་དེ་སྣང་བཞི་མཐར་ཕྱིན་ཏེ། གཞོན་
ནུ་ལྟ་བུའི་ལུས་ཀྱིས་ལས་ཅན་རྗེས་སུ་འཛིན་ནས། མཐར་འོད་སྐུར་གཤེགས་
སོ༑ ༑ རྣམ་ཐར་རྡོ་རྗེ་སྙིང་པོའི་སྲོག་ཤིང་ལས། ལས་ཅན་གྱི་སློབ་མ་མི་
ཕམ་མགོན་པོ་དང་མཇལ་བའི་ལེའུ་སྟེ་བཅོ་བརྒྱད་པའོ།།



136
མཁའ་འགྲོ་དང་བཻ་རོའི་རྣམ་ཐར།
བོད་དུ་རྒྱ་ཆོས་བསྒྱུར་བ།
དེ་ནས་བེ་རོ་ཙ་ན་བླ་སློབ་དཔལ་བསམ་ཡས་སུ་བྱོན། དུས་གསུམ་མཁྱེན་པ་
མཧཱ་གུ་རུ་པདྨའི་ཞབས་དྲུང་དུ་མཇལ། བླ་སློབ་མཇལ་འཕྲད་ཀྱི་དགའ་སྟོན་
མཛད། དེ་ནས་པཎ་ཆེན་བི་མ་མཇལ་ཏེ་གསོལ་བ། འདི་ནས་མཆིས་པའི་བི་
རོས་གུས་ཕྱག་འཚལ། འབུལ་བ་གཞན་ནི་ཅི་མེད། རྒྱལ་མོའི་ཚ་བ་རོང་དམ་
པའི་ཆོས་ཀྱིས་ཁྱབ་པས་བྱས། དེ་ཉིད་དགྱེས་པའི་མཆོད་པ་མཛོད། བོད་ཡུལ་
བྱོན་པ་བཀའ་དྲིན་ཆེ། ས་ཆུ་བསིལ་བས་འོ་མ་རྒྱལ་ལམ། གསོལ་བས། བོ་
རོས་གསུངས་ཏེ་སྤྱན་ཆབ་སྙིལ་མཛད། དེ་ནས་རྒྱལ་བློན་རྣམས་མཇལ་དུ་བྱུང་།
ཡབ་ཁྲི་སྲོང་ལྡེའུ་བཙན་གཤེགས་ནས་མེད། རྒྱལ་སྲས་མུ་ཏིག་བཙན་པོ་དང་།
བཙུན་མོ་ཆེ་ཆུང་ཚང་མ་མཇལ་བས་བེ་རོ་ཙ་ན་བགྲེས་རྒྱུ་བཞག་སྟེ་གཞོན་དུ་
ཕེབས་འདུག །ཞུ་ཞིང་བོད་འབངས་ཕལ་ཆེར་མཇལ་དུ་སླེབས།
དེ་ནས་རྒྱ་གར་གྱི་པཎ་ཌི་ཏ་དང་ལོ་ཙཱ་བ་གཞན་རྣམས་ཀྱང་མང་པོ་
འཚོགས་ཏེ། ལོ་ནི་བཅུ་གསུམ་བར་དུ་ཆོས་ནི་བཀའ་བསྟན་བརྗོད་ཀྱིས་མི་
ལང་བ་བསྒྱུར་ཞིང་། བཻ་རོ་ཙ་ནས་བོན་ཆོས་འདྲེས་མར་བསྒྱུར༔ བི་རོ་
ཙ་ནས་རྩིས་སྨན་འདྲེས་མར་བསྒྱུར༔ བི་རོ་ཙ་ནས་མདོ་སྔགས་འདྲེས་མར་
བསྒྱུར༔ མདོ་བསྒྱུར་ནང་དུ་ཡེ་ཤེས་སྡེ་ཞེས་བྲིས༔ སྔགས་བསྒྱུར་ནང་
དུ་བཻ་རོ་ཙ་ན་བྲིས༔ རྩིས་བསྒྱུར་ནང་དུ་ཨིནྡྲ་བོ་རོ་བྲིས༔ བོན་བསྒྱུར་ནང་
དུ་གན་ཇག་ཐང་ཏ་བྲིས༔ སྨན་བསྒྱུར་ནང་དུ་ཆོས་འབར་བྱ་བ་བཅུག༔ མདོ་
ཆོས་དགོངས་འགྲེལ་བཅས་པ་ཕལ་ཆེར་བསྒྱུར། ཞེས་དང་།



སྒྲ་སྒྱུར་གྱི་རྒྱལ་པོ་བི་རོ་ཙ་ན། 137
ཨོ་རྒྱན་ཆེན་པོ་པདྨ་འབྱུང་གནས་དང་༔ སྒྲ་རི གས་མི་འདྲ་ཉེར་
གཅིག་ཤེས་པ་ཡི༔ ལོ་ཙཱ་མཁས་པ་བཻ་རོ་ཙ་ན་ཡིས༔ གསང་སྔགས་ནང་
རྒྱུད་འབྲས་བུའི་མདོ་བདུན་བསྒྱུར༔ དེ་ཡང་སྐུ་ལྔ་མི་འབྱེད་པ་ཡི་མདོ༔
གསུང་སྔགས་བྱེ་བྲག་མ་འདྲེས་པ་ཡི་མདོ༔ ཐུགས་ལྔ་ཡེ་ཤེས་དག་པ་སྒོ་
ལྔའི་མདོ༔ ཡོན་ཏན་རྣམ་ལྔ་གོལ་ས་བཅད་པའི་མདོ༔ ཕྲིན་ལས་ལྔ་ཡི་
རྣམ་གྲངས་ངེས་པའི་མདོ༔ ཁྲིམས་གསུམ་རྩ་བ་རབ་ཏུ་བརྟན་པའི་མདོ༔
ལས་བྱེད་ལས་ལ་བཀོལ་བའི་མདོ་བདུན་བསྒྱུར༔ གསང་སྔགས་རྒྱལ་པོ་བཀའ་
འདུས་སྤྱི་རྒྱུད་བཅུ༔ སྒོས་རྒྱུད་ཉེར་གཅིག་གདམས་པར་བཅས་པ་བསྒྱུར༔
བདེ ་གཤེ གས་འདུལ་བ་རྩ་བའི་སྤྱི་རྒྱུད་ལྔ་༔ སྒོ ས་རྒྱུ ད་བཅུ་དང་ལུང་
ཆེན་ལྔ་སོགས་བསྒྱུར༔ བླ་མེད་དོན་རྫོགས་རྒྱུད་འགྲེལ་མན་ངག་བསྒྱུར༔
སྙི ང་རི ག་གསང་བའི་རྒྱུད་ཆེ ན་ཉི་ཤུ་བསྒྱུར༔ ཞེས་དང་། སངས་རྒྱས་
གསང་བ་བི་རོ་ཙ་ན་ཡིས༔ སྒྱུ་འཕྲུལ་སྡེ་བརྒྱད་རྡོར་དབྱིངས་དགོངས་
འདུས་དང་༔ ཨ་ནུའི་མདོ་བཞི་ཁྲིམས་ལྔ་ལ་སོགས་བསྒྱུར༔ ཞེས་དང་།
དབུ་མ་ཚོགས་གསུམ་དགོངས་འགྲེལ་བཅས་སོགས་བསྒྱུར༔ བྱམས་པའི་
ཆོས་ལྔ་འགྲེལ་པར་བཅས་པ་དང་༔ ས་སྡེ་ལ་སོགས་བསྟན་བཅོས་མང་
དུ་བསྒྱུར༔ བསྟན་བཅོས་བྱེ་བྲག་བཤད་མཛོད་ཆེན་མོ་ནི ༔ སུམ་བརྒྱ་
བསྒྱུར་བའི་དབུ་བཙུགས་བསྒྱུར་འཕྲོ་བཞག༔ དེ་ལ་སོགས་པ་བརྗོད་ཀྱིས་
མི་ལང་བའི་མདོ་སྔགས་ཆོས་རྣམས་བསྒྱུར་བ་མཛད་དོ། །
དེ་སྐབས་རྒྱ་ནག་ཧ་ར་ནག་པོ་ལ། ལོ་ཆེན་བཻ་རོས་བོད་ལ་ཕན་པའི་
ཐུགས་དགོངས་ཀྱིས་གསེར་སྲང་གང་ཕུལ་ཏེ། དམངས་པོ་སྲིད་ཀྱི་ཆབ་ཀ་



138
མཁའ་འགྲོ་དང་བོ་རོའི་རྣམ་ཐར།
བླང་དང་གཅིག༔ དབུལ་པོ་མི་ཟད་གཏེར་ལ་སྤྱོད་དང་གཉིས༔ ཚེ་ཟད་
སྲོག་གི་ཀ་བ་འཛུགས་དང་གསུམ༔ མཛེ་ཤུ་དམེ་འཕྲོ་བཅད་དང་བཞི་ཞུས་
སོ༔ གཞན་ཡང་སྨེ་བའི་སྒོ་བཞི་སྤར་ཁའི་སྐོར༔ གཙུག་ལག་རྩིས་ཀྱི་
གནད་འགག་མང་པོ་ཞུས༔ ཆོས་རྣམས་རང་གིས་བསྒྱུར་བ་ཙམ་མ་ཟད། ལོ་
ཆེན་བི་རོ་ནི། ལོ་ཙཱའི་གླི ངདུ་སྡེ་སྣོད་ཞུ་དག་བྱེད་པའི་ལོ་ཙཱ་བ་ཆེ་འབྲིང་
ཆུང་གསུམ་རྒན་གཞོན་མང་པོའི་ཕུད་དམ་རབ་ཡིན་ཏེ་མཧཱ་གུ་རུ་རིན་པོ་ཆེའི་
བཀའ་དྲི་མ་མེད་པས་བཀའ་སྩལ་བ། འདས་དང་མ་འོངས་ད་ལྟ་ཐམས་ཅད་
དུ༔ བི་རོ་ཙ་ན་འདྲ་བའི་ལོ་ཙཱ་བ༔ སྔར་ཡང་བྱོན་རི་ད་ཡང་འབྱོན་རི་
སྐན༔ མ་འོངས་རྒྱ་གར་འཕྲལ་སྐད་ཤེས་ཙམ་ལ༔ ལོ་ཙཱར་བཞེད་སྲིད་
བཻ་རོའི་ཆར་མི་ཉེ༔ ལོ་ཙཱར་བཏགས་ཀྱང་དོན་ལ་པཎ་ཌི་ཏ༔ འདི་ཡི་ཆོས་
དྲིན་ཡོད་དོ་ཕྱི་རབས་རྣམས་ཞེས་གསུངས་ཤིང་བསྔགས་ན་བདག་འདྲས་ཉིད་
ཀྱི་ཡོན་ཏན་ལ་ཉག་ཙམ་ཡང་བརྗོད་པར་མ་ནུས་པ་ཡིན། དེ་ལྟར་མ་ཟད་
གཞན་གྱིས་བསྒྱུར་བ་རྣམས་ལ་ལོ་ཆེན་བཻ་རོས་ཞུས་དག་ཀྱང་མཛད།
དེ་ལྟར་གྲུབ་ནས་རབ་གནས་མཛད་དེ་གླེ གས་བམ་རྣམས་རབ་བྱུང་
རྣམས་ཀྱི་སྐུ་རྒྱབ་ཏུ་ཁུར་ཏེ། བར་མཚམས་མཆོད་རྫས་དཔག་མེད་ཐོག་
ནས། དཔལ་བསམ་ཡས་ཀྱི་གཙུག་ལག་ཁང་བསྐོར་བ་མཛད། རྔ་རོལ་རྒྱ་
གླི ང་དུང་ཆེན་ལ་སོགས་འུར་ཆེམ་ལྡི ར་ཞིང་མཆོད། མེ་ཏོག་འཐོར་ཞིང་
རབ་གནས་མཛད། བཞུགས་སུ་གསོལ་སྐབས། ཆོས་རྣམས་ཀུན་གྱིས་རང་
སྒྲ་སྒྲོགས། ལྷ་རྣམས་སྐུ་འདྲ་ཕལ་ཆེར་གར་འཆམ་མཛད་པ་བྱུང་། འཇའ་
དང་འོད་ཟེར་སྤྲིན་ལྟར་གཏིབས་ཏེ། གཡུ་དང་། ཨ་རུ་ར་ཡི་ཆར་པ་བབས།



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 139
ཆོས་པོ་ཏི་རྣམས་ལ་སྦྱིན་བདག་རྒྱལ་བློན་འབངས་ཀྱིས་མཇལ་དར་སྒྲོན། བྱིན་
རླབས་ཞུ་ཞིང༌། ཆོས་དཀོན་མཆོག་གི་དད་པའི་འདུ་ཤེས་བཞག །ཉིན་
འདོན་མཚན་འདོན། ཟླ་ལོའི་ཀློ ག་སྲོལ་བཙུགས། ཀློ ག་མཁན་དགེ་འདུན་
ལ་ཞབས་ཏོག་སྲི་ཞུ་གང་ཟབ་ཟབ་ཀྱི་ཡོན་ཕུལ་ནས། མ་ཤེས་པ་རྣམས་ནི་
གུས་པས་ཆོས་སྒྲར་ཉན། སྡིག་སྒྲིབ་དག་པའི་མོས་པ་བྱེད། གྲོང་པ་རེ་ལ་
མཆོད་ཁང་རེ། ཁང་པའི་ཡང་སྟེང་ཟབ་པར་ཡོད། འདྲ་སྐུ་གསུང་ཆོས་
ཐུགས་མཆོད་རྟེན། རབ་འབྲིང་ཐ་མས་རང་མཁོས་བཞེངས།
སྔ་ཕྱིར་ཕྱག་མཆོད་རྒྱུན་ཆད་མེད། །སྐུ་གཉེར། དཀོན་གཉེར།
བསྐོས་གཉེར་གྱིས། འོ་མི་རྒྱལ་བར་ཕྱག་མཆོད་འབུལ། དེ་བཞིན་བོད་
ལ་བསྟན་པ་ཚུགས། དེ་ནས་པཎ་ཌི་ཏ་རྣམས་ལ་བཀའ་དྲིན་ལེགས་གསོལ་
བརྒྱ་སྟོང་ཁྲི་འབུམ་འབུལ་བ་མཛད། རང་རང་ཇི་སྐད་དུ། པད་མ་བཀའ་
ཡི་ཐང་ཡིག་ལས། སོ་སོའི་གནས་སུ་བསྐྱོད། བཻ་རོ་ཙ་ནས་རྫོགས་པ་ཆེན་པོའི་
དོན་བཅུད་ཀུན་འདུས་ཤོག་དྲིལ་ཡིད་བཞིན་ནོར་བུ་སོགས་ཆོས་ཟབ་མོ་མང་པོ་
མཛད། དེ་ནས་ཨོ་རྒྱན་ཆེན་པོས། རྒྱ་ནག་ཡུལ་དུ་མཧཱ་གུ་རུ་སྤྱན་འདྲེན་ཕོ་
ཉ་བྱུང་བས། བེ་རོ་ཉིད་འགྲོའམ་གསུངས་པས། བ་རོས་མཧཱ་གུ་རུའི་བཀའ་
བྱུང་ན། དམྱལ་བའི་ཡུལ་དུ་སོང་གསུང་ནའང་འགྲོ་ཞུས་པས། །
འོ་ལེགས། ཁྱོད་ནི་རེ་ཞིག་རྒྱ་ནག་ཡུལ་དུ་སོང་། གདུལ་བྱ་ཕ་
རོ ལ་ཕྱིན་བཅུས་སྐྱོངས། ངས་ཀྱང་བསྟན་མི་དགོས་པ་ཞིག་ཡིན། དུས་
སུ་བབ་ན་སླར་ཡང་ཤོག །གསུངས་པས་ཞབས་སྤྱི་བོར་བླངས་ཏེ་བྱོན་ཏོ།།
རྒྱ་ནག་གི་ཡུལ་རྣམས་སུ་ཇི་སྲིད་བར་གང་ལ་གང་འཚམ་གྱི་ཆོས་ཆར་ཕབས་



140
མཁའ་འགྲོ་དང་བོ་རོའི་རྣམ་ཐར།
པར་མཛད་དོ། །རྣམ་ཐར་རྡོ་རྗེ་སྙིང་པོའི་སྲོག་ཤིང་ལས། བོད་དུ་གདན་འཁོར་
བ་དང་ཆོས་བསྒྱུར་སླར་རྒྱ་ནག་ཏུ་བྱོན་པའི་ལེའུ་སྟེ་བཅུ་དགུ་པའོ།།
ཐུགས་སྲས་བརྒྱད་བཅས་འཇའ་སྐུར་གཤེགས་པ།
དེ་ནས་ལོ་ཆེན་བཻ་རོ་ཙ་ན་རྒྱ་ནག་གི་གདུལ་བྱ་འགྲོ་དོན་ཡུན་རིང་མཛད་དེ་
སླར་བོད་དུ་ཕེབས། ཆོས་གྲྭ། སྒོམ་གྲྭ་དཔག་མེད་བཙུགས། ཡུལ་གྱི་
དབུས་དང་ཐག་ཉེ་སར་གཙུག་ལག་ཁང་བཏབས། དགེ་འདུན་གྱི་སྡེ་བཙུགས།
རྒྱལ་བློན་རྣམས་ཀྱིས་གསོལ་ཕོགས་མ་རྩ་བཙུགས། ཉིན་རེ་བཞིན་ཚོགས་
འཚོགས། མདོ་འདོན་སྔགསཀྱི་ཆོ་ག་མཛད། ཚེས་བཅུ་ཡར་ངོ་དང་མར་
ངོ་༑ ཚེས་བརྒྱད་བཅོ་ལྔ་གནམ་གང་རྣམས་སུ་ལྷག་པར་མཆོད་སྲོལ་བཙུགས།
ཡུལ་དང་ཐག་རིང་ས་རི་སྐེད་དང་རི་རྩེ་སོགས་སུ་རི་ཁྲོད་སྒྲུབ་སྡེ་བཙུགས།
དེར་སྒྲུབ་པ་མཚམས་པ་རྣམས་བསྐྱེད་རྫོགས་བསྙེན་སྒྲུབ་མཛད། རི་ལུང་
ཐམས་ཅད་ཆོས་པས་ཁེངས། སྦྱིན་བདག་རྣམས་ཀྱང་ཆོས་དོན་གོ །མི་དགེ་
བཅུ་སྤངས། དགེ་བཅུ་བླངས། དགེ་སེམས་ཕན་རོ གས་ལྡན། གར་
ཕྱིན་གར་སོང་སུ་ལའང་བདེ་ཞིང་སྐྱིད་པའི་བཀྲ་ཤིས་ལོ་ལེགས། ཕྱུགས་
འཕེལ་སྐྱེ་དགའ། །
དེ་ལྟ་བུའི་སངས་རྒྱས་བསྟན་པས་སེམས་ཅན་རྣམས་ཕྲལ་ཕུགས་ཀུན་
ལ་ཆོས་དང་མཐུན་པར་ལོངས་སྤྱོད་པའི་དཔལ་སྟེར་བ་ནི་རྒྱལ་པོ་ཁྲི་སྲོང་
ལྡེའུ་བཙན་ཡབ་སྲས་ཀྱི་བཀའ་དྲིན་ལས། ལོ་ཙཱ་ཆེན་པོ་བི་རོ་ཙ་ན་སློབ་རྒྱུད་



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 141
ཁྲི་འབུམ་དང་བཅས་པའི་ཕྱག་བཞེས་ཁྱད་དུ་འཕགས་པ་ད་བར་དར་ཞིང་རྒྱས་
པ་བཞུགས་ཤིང་གནས་པའོ།།
དུས་ཀྱི་འབྱུང་འགྱུར་མང་པོའི་ལུང་བསྟན་མང་པོ་གཏན་འབེབས་
མཛད་དུས། རྒྱལ་སྲས་མུ་ཁྲི་བཙན་པོས་ཞུས་པ། སློབ་དཔོན་ཆེན་པོ། ད་
ལྟ་བསྟན་པའི་བདག་པོ་སངས་རྒྱས་གཉིས་པ་པད་འབྱུང་བཞུགས་ཤིང་མཁན་
ཆེན་བོ་དྷི་ས་ཏཱ་དང་། བི་མ་ལ་སོགས་ཞལ་བཞུགས་རུང༌། བདག་གི་ཡབ་
ནི་གུང་དུ་གཤེགས། སངས་རྒྱས་གཉིས་པ་སྲིན་པོའི་ཁ་གནོན་ལ་གཤེགས་
པར་དགོངས། པཎ་ཆེན་བི་མ་རི་བོ་རྩེ་ལྔར་འབྱོན་ཞེས་ཐོས། སློབ་དཔོན་
ཉིད་ཀྱང་མི་བཞུགས་ཞིང་ཁམས་སུ་འབྱོན་པར་ངེས་ན། ཉིད་ཞིང་ཁམས་
གང་དུ་འབྱོན། མ་འོངས་གདུལ་བྱ་སྐྱོང་བའི་སྤྲུལ་པ་ཇི་ལྟ་བུ་དང་། མཚན་
རྟགས་ཅི་འདྲ་བ་འབྱོན། ཆོས་དང་གདུལ་བྱ་གནས་དང་དུས་ནམ་ཞིག་འབྱུང་
གསུང་བར་ཞུ་ཞེས་གསོལ་ལོ། །བཻ་རོས་གསུངས་པ་ནི།
སྤྱིར་ནི་འདུས་བྱས་ཀྱི་ཆོས་ཐམས་ཅད་མི་རྟག་པའི་རང་བཞིན་ལས་
མ་འདས་ཤིང་། སྒོས་སུ་སྙི གས་མ་ལྔ་བདོའི་ཚེ་ལ་ངེས་པ་མེད་པས། རྟག་
པར་འཛིན་པ་རྣམས་ཆོས་ལ་བསྐུལ་བའི་ཕྱིར་རྫོགས་པའི་སངས་རྒྱས་ཀྱང་
དགོངས་པ་མྱ་ངན་ལས་འདས་ཚུལ་བསྟན་པས་ན། རང་རེ་ཡང་གདུལ་བྱ་
རྫོགས་པར་ཉེ་བས། དོན་དུ་བགྲོད་བྱ་མི་དམིགས་ཀྱང་། སྐབས་ཤིག་འོག་
མིན་སྟུ ག་པོ་བཀོད་དུ་འགྲོ་སྙམ་པ་ཡོད། ཆོས་དང་བླ་མ་གཞན་ལས་ཁྱད་
པར་འཕགས་པའི་ཆེ་བས་རོ་སྒོག་བཞག་ན་བི་རོ་ཙ་ན་མ་ཡིན་པས་ཚོམས་
བུ་ཆབས་ཅིག་ངོ་མཚར་བའི་ལྟས་བཟང་དང་བཅས་ཏེ། མདུན་གྱི་ནམ་མཁར་



142
མཁའ་འགྲོ་དང་བཻ་རོའི་རྣམ་ཐར།
འཕུར་སྟེ་བྱ་རྙི་ལས་ཐར་བ་བཞིན། འཁོར་བ་ཤུལ་དུ་བཞག་སྟེ་འགྲོ་བའི་དུས་
ལ་འབབ་ནས་གདའ་འོ། །དེ་ཕྱིར་ཁྱེད་སློབ་མ་རྣམས་ནས་རྟོག་སེལ་སོགས་ཅི་
དག་ཞུ་དགོས་པ་རྣམས་ཞུས་ཤིག །ཅེས་གསུངས་པ་བཞིན་ཚང་མས་ཅི་འདོད་
ལྷུག་པར་ཞུས་ཤིང་གནང་། སློབ་དཔོན་བཻ་རོས་ཟབ་གཏེར་མང་པོ་གཏེར་ལ་
སྦས། བཀའ་སྲུང་རྣམས་ལ་གཉེར་དུ་གཏད། ལྷ་སྲས་ལ་གསུངས་པ།
ད་ལྟ་བོད་ན་བསྟན་པ་ཉི་ལྟར་གསལ། བསྟན་འཛིན་སྐར་ལྟར་བཀྲ།
བདེ་སྐྱིད་ཆོས་ལ་སྤྱོད་པའི་ལས་ཅན་གྱི་སློབ་མ་བརྒྱུད་འཛིན་ཀྱང་བསམ་གྱིས་
མི་ཁྱབ་པ་མཆིས་མོད། ད་སྟེ་མི་རིང་བས་དུས་ནི་སྙིགས་མར་ཉེ་ཞིང་འགྲོ།
བོད་ཀྱི་མི་རྣམས་ཀྱང་འགྱུར་ཞིང་འགྲོ། ཆོས་ཀྱང་གདུལ་བྱའི་ཁམས་དང་བསྟུན་
ནས་འབྱུང་། དེ་ཕྱིར་མཁས་པ་བཻ་རོའི་བ་སྤུ་རེ་རེ་ལས་སྤྲུལ་པ་རེ་རེ་ཡང་སྤྲོས་
པར་འགྱུར། ཁྱད་པར་གངས་ཅན་ལྗངས་འདི ར་སྐྱེས་བུ་དམ་པ་འགའ་ཡི་མིང་
དང་གཟུགས་ཀྱིས་འགྲོ་དོན་སྐྱོང་ཚུལ་མདོ་ཙམ་བཤད་པར་བྱ། །
བྱང་ཕྱོགས་མུན་པའི་སྨག་རུམ་དུ། །གངས་ལ་ཉི་མ་ཤར་འདྲ་བའི།།
སྐྱེས་བུ་ཐོས་པ་དགའ་ཞེས་བསམ། རྗེ་བཙུན་མི་ལ་རས་པའི་བུ། །རས་
ཆུང་རྡོ་རྗེ་གྲགས་པ་ཞེས། །ལུས་མེད་མཁའ་འགྲོའི་ཆོས་སྐོར་བདག །མི་
དང་མི་མིན་གདུལ་བྱ་སྐྱོངས། ལུས་མ་སྤངས་པར་མཁའ་སྤྱོད་འགྲོ། །ཡང་
ནི་འགྲོ་མགོན་ཕག་གྲུ་ཆེའི། །ཐུགས་སྲས་གླི ང་ཆེན་རས་པ་ཞེས། །སྣང་
བ་ཟང་ཐལ་གྲུབ་ཐོབ་བྱུང་། །གསང་སྔགས་གསར་མས་འགྲོ་དོན་མཛད།།
སླར་ཡང་གཏེར་ཆེན་རྡོ་རྗེ་གླི ང་། །རྫོགས་ཆེན་འབུམ་ཕྲག་དྲུག་ཅུའི་རྒྱུད།།
ཀློང་ཆེན་རབ་འབྱམས་ལ་སོགས་པའི། །ཟབ་མོའི་གཏེར་འབྱིན་འཇའ་ལུས་



སྒྲ་སྒྱུར་གྱི་རྒྱལ་པོ་བི་རོ་ཙ་ན། 143
སྐུ༑ ༑འབྲེལ་ཚད་དཔལ་རི ར་འདྲེན་པ་འབྱུང༌། །དེ་གཉིས་པད་མ་གླི ང་
པའི་རྒྱལ་ཚབ་ཏུ། །ལུང་ཐོབ་རིག་འཛིན་མཆོག་ལྡན་མགོན་པོར་སྤྲུལ། །ཟབ་
མོའི་གཏེར་འབྱིན་ལྷོ་བྲག་ཕྱོགས་སུ་འབྱུང་། །གཞན་ཡང་བློ་གྲོས་མཐའ་
ཡས་ཞེས། །སྤྲུལ་པའི་གཏེར་སྟོན་འཁོར་ལོས་སྒྱུར། །གསང་ཆེན་ཆོས་
ཀུན་སྡུད་པ་པོ། །འཆི་མེད་གཡུང་དྲུང་གླིང་པ་འབྱུང༌། །ཀརྨ་འགྲོ་འདུལ་
བདེ་ཆེན་རྡོ་རྗེ་སོགས། །དོན་ལ་དབྱེར་མེད་དུས་གནས་གདུལ་བྱའི་ཁམས།།
སོ་སོར་རྣམ་འགྱུར་བརྗོད་ཀྱིས་མི་ལང་འབྱུང་། །རྒྱས་ཞིབ་བི་རོའི་འདྲ་འབག་
ཉིད་དུ་གསལ། །ཞེས་སོགས་ལུང་བསྟན་པར་མཛད་དོ། །
དེ་ནས་རྒྱལ་བློན་འཁོར་བཅས་ཧས་པོ་རིའི་རྩེར་ཚོགས་ཏེ། སློབ་
དཔོན་ཆེན་པོ་བི་རོ་ཙ་ནས་མི་རྟག་པས་ཆོས་མང་པོ་གསུངས་ཤིང་བཞུགས་
པའི་དུས། དགོངས་པ་ལ་ཏོག་ཙམ་མཉམ་པར་བཞག་ནས་བཀའ་སྩལ་བ།
ཆོས་ཐོས་ལོ་དང་བྱེད་ལོར་མ་སོང་བར་ཉམས་ལེན་གནད་དུ་ཕེབས་པ་ཞིག་
དགོས་པ་ཡིན། རབ་འཆི་བ་མེད་པའི་རི ག་འཛིན་བརྙེ ས་པ། འབྲིང་འཆི་
བ་ལ་སྤྲོ་བ། ཐ་མ་ཡང་མི་འཚེར་བ་དང་འགྱོད་མེད་ཅིག་དགོས་པ་ཡིན་ནོ།།
འཆི་བ་ཞེས་པ་རྣམ་རྟོག་ཡིན། །རྣལ་འབྱོར་སངས་ཆུང་རྒྱ་བ་ཡིན།།
ཞེས་པ་ལྟར་ད་རེས་དུས་ལ་བབས་ནས་གདའ་གསུངས་པས། རྒྱལ་པོ་མུ་ཏིག་
བཙན་པོས་ཞུས་པ། སློབ་དཔོན་ཆེན་པོ་ལགས། སྔར་ལུང་བསྟན་པ་ལྟར་
མ་འོངས་གདུལ་བྱའི་དོན་དུ་སྤྲུལ་སྐུ་བྱོན་པ་ཐུགས་རྗེ་ཆེ་ཞིང༌། སྐུ་དངོས་
ཞིང་ཁམས་གང་དུ་གཤེགས་པ་ལགས། གསོལ་བས་བཀའ་སྩལ་བ། རྒྱལ་
སྲས་ཉིད་ཀྱི་དགོངས་པ་ལྟར། དོན་དུ་ང་ལ་འགྲོ་འོང་དང་བྲལ་བའི་དེ་ཁོ་



144
མཁའ་འགྲོ་དང་བི་རོའི་རྣམ་ཐར།
ན་ཉིད་སེམས་ཅན་ཐམས་ཅད་ཀྱི་སྙིང་པོར་དུས་རྟག་ཏུ་འབྲལ་བ་མེད་པར་
བཞག་ཀྱང་མ་རིག་པའི་བསྒྲིབས་ཏེ་མ་རྟོགས། ད་ལྟའི་གཟུགས་སྐུ་འདི་ཉིད་
ཀྱང་ཟག་བཅས་ལས་གྲོལ་ཏེ། ཀུན་གྱི་མཐུན་སྣང་དུ་འོག་མིན་སྟུག་པོ་བཀོད་
པའི་ཞིང་ཁམས་སུ་གཤེགས་ཏེ། བཅོམ་ལྡན་འདས་རྣམ་པར་སྣང་མཛད་
དང་གཙོ་འཁོར་དགོངས་པ་མཉམ་པའི་བདག་ཉིད་དུ་གནས་པས། གསོལ་
བ་ཐོབ་མཛོད་ཅིག །རང་རང་དད་པ་དང་འཚམ་པའི་བྱིན་རླབས་ཐུགས་རྗེས་
ནམ་ཡང་མི་གཏོང་བར་རྗེས་སུ་འཛིན་པས་ཐུགས་ལ་འཇགས་འཚལ་ལོ།།
གསུངས་སོ།།
དེའི་ཚེ་ནུབ་ཕྱོགས་ཀྱི་ནམ་མཁའི་ལམ་ནས་ཐོགས་མེད་དུ་འཕུར་
ནས་ཡོང་བ་ཞིག་ཀུན་གྱིས་མཐོང་བ་ལྟར། ཧས་པོ་རིའི་རྩེར་བབས་ཏེ། བླ་
མའི་སྐུ་མདུན་དུ་ཕྱག་འཚལ་ནས་བྱིན་རླབས་ཞུས་ཏེ། བཀའ་གནང་བ་ལྟར་
ཕྱོགས་གཅིག་ཏུ་བཞུགས་པ་དེ་ཉིད་སུ་ཡིན་ཞེ་ན། སློབ་དཔོན་ཆེན་པོ་བ་
རོ་བལ་ཡུལ་དུ་བྱོན་པའི་སྐབས་ཀྱི་ཞལ་སློབ་ཀྱི་ནང་ནས་གཅིག་སྟེ། མཚན་
ནི་དམ་ཚིག་སྒྲོལ་མ་ཞེས་བྱ་བ་ཡིན་ལ། བླ་མ་རྗེ་ཞིང་ཁམས་སུ་གཤེགས་
པའི་བརྡ་མཁྱེན་བཞིན་སྤྱན་སྔར་བཅར་ནས། ཞིང་ཁམས་སུ་ལྷན་ཅིག་
གཤེགས་པར་དགོངས་པའོ། །དེ་ནས་བླ་མའི་ཞལ་ནས། ད་ནི་རྡོ་རྗེ་སློབ་
མ་བུ་ཆེན་རྣམས་ཁོ་བོ་དང་མཉམ་དུ་ཞིང་ཁམས་གཤེགས་པར་འདོད་པ་རྣམས་
སྟ་གོན་གྱིས་ཤིག་གསུངས་ཤིང་། ཕྱག་གཡས་སེང་ལྡེང་གི་ཌ་མ་རུ་ཁྲོལ་
བཞིན་དུ། རོ་སྒོག་བཞག་ན་བི་རོ་མིན་ནོ་གསུངས་ཏེ། མདུན་གྱི་ནམ་མཁར་
འཕགས་པ་དང་། དམ་ཚིག་སྒྲོལ་མ་སོགས་ཞལ་སློབ་བརྒྱད་ཀྱང་ཕྱོགས་



སྒྲ་སྒྱུར་གྱི་རྒྱལ་པོ་བེ་རོ་ཙ་ན། 145
མཚམས་མཐའ་བསྐོར་ནས་ཚོམས་བུའི་ཚུལ་དུ་ནམ་མཁར་འཕགས་པས།
སྟེང་ནས་སྐད་ཅིག་མ་གཉིས་པར་འཇའ་དང་འོད་ཐིག་ལེ་དང་ཐིག་ཕྲན་གྱི་
སྤྲིན་འཁྲིགས། བརྒྱུད་པའི་བླ་མ་རྣམས་རྩ་གསུམ་རྒྱ་མཚོའི་ཚོགས་དང་བཅས་
པ་འཇའ་འོད་ཀྱིས་སྐུ་དང་། འཇའ་འོད་ཀྱི་ཀློང་ནས་འོད་དང་ཟེ ར་དུ་སྤྲོ་
བཞིན་ཕྲ་ཆེམ་ཆེམ་བྱུང་། ཆོས་ཉིད་རང་སྒྲ་ལྷ་ཡི་སྙིང་པོར་སྒྲོགས་ཤིང་།
མཆོད་པའི་ལྷ་དང་ལྷ་མོས་ཀུན་ཏུ་བཟང་པོའི་སྨོན་ལམ་ལས་བྱུང་བ་ལྟར་
སྒྲ་དང་རོལ་མོ་སྙན་པའི་གླུ་དབྱངས་ཀྱིས་བསུ་བ་བྱུང་ནས། དེར་ཚོགས་
རྒྱལ་བློན་འཁོར་བཅས་ཀྱིས་མངོན་སུམ་མཇལ་བས་དད་པས་འཁྲུགས་པའི་
མཆི་མས། མིག་གིས་ལྟ་བར་མི་བཟོད་པ་ལྟར་ཕྱིས་བཞིན་བལྟས་ཏེ་སྨེ་
དབྱངས་ཅི་ཡང་ཐོན།
ཨེ་མ། འདི་འདྲ་མཐོང་བ་སྐལ་བ་བཟང་སྟེ་ཡུན་དུ་མི་གནས།
བདག་ཅག་གི་བླ་མ་བཞུགས། ད་ནི་ཞིང་ཁམས་གཞན་དུ་གཤེགས་པར་གདའ།
བདག་ཚོགས་ཤུལ་དུ་ལུས་རྣམས་སུ་ལ་རེ། བོད་ཁམས་འགྲོ་བའི་མིག་གཅིག་
གུང་དུ་གཤེགས། ཤེས་རྨོངས་མུན་ལོང་རི་རྩེ་འདི་རུ་ལུས། ཀྱེ་མ་ཀྱེ་ཧུད་
བླ་མ་རིན་པོ་ཆེ། ཐུགས་རྗེའི་སྤྱན་གྱིས་ད་དུང་མ་གཟིགས་པར། ཉ་མོ་
བྱེ་ཐང་དུ་ལུས་པ་ལྟར་བོར་བ་ཅང་ཕོད་དམ། བདག་ཅག་ནི་བསོད་ནམས་
དམན་པས་ཅི་ཞིག་བྱ། གསོལ་བ་འདེབས་སོ་བྱིན་རླབས་བདུད་རྩིས་ད་དུང་
སྐྱོངས། ཞེས་གསོལ་བས། །
སློབ་དཔོན་ཆེན་པོས་གསུངས་པ། རྒྱལ་སྲས་གཙོ་མཛད་རྗེ་འབངས་
རྣམས། ནམ་ཡང་འདུ་བྲལ་མེད་དོ་མཉམ་པར་འཇོག །དག་པའི་སྣང་ངོར་



146 མཁའ་འགྲོ་དང་བཻ་རོའི་རྣམ་ཐར།
ཡང་ཡང་མཇལ། ཞེས་གསུངས་ཏེ་ཌ་མ་རུ་ཁྲོལ་བཞིན་ཇེ་མཐོ་མེ་མཐོར་
གཤེགས་ནས་འཇའ་འོད་ལྷ་དང་ལྷ་མོ་རྣམས་ཀྱི་སྤྲིན་ཕུང་དང་བཅས་པ་མི་
མངོན་དབྱིངས་སུ་གདངས་པར་གྱུར་ཏོ། །རྣམ་ཐར་རྡོ་རྗེ་སྙིང་པོའི་སྲོག་
ཤིང་ལས། ལོ་ཙཱ་བ་ཆེན་པོ་ཚོམས་བུ་ཆབས་ཅིག་འཕོ་ཆེན་འཇའ་སྐུར་ .
གཤེགས་པའི་ལེའུ་སྟེ་ཉི་ཤུ་པ་རྫོགས་སོ།།
ངོ་བོ་ཀ་ནས་དག་པའི་ཡེ་ཤེས་ལ། །རང་བཞིན་ལྷུན་གྱིས་གྲུབ་པའི་
མདངས་ཤར་བས། །བླུན་སྒོམ་སེམས་ལས་འདས་པའི་རྫོགས་པ་ཆེ། །མཚོ་
སྐྱེས་རྒྱལ་བའི་བསྟན་པ་རྒྱས་ཕྱིར་བསྔོ། །ཨའོད་གསལ་སྙི ང་པོ་དོན་གྱི་
གཞལ་ཡས་ནས༔ རྒྱུད་གསུམ་བླ་མ་འཇའ་ལུས་རྡོ་རྗེའི་སྐུ༔ མི་ཟད་རྒྱུན་
གྱི་འཁོར་ལོའི་སྤྲུལ་པ་ཡིས༔ ཨ་ཏི་གྲུབ་བརྒྱུད་འཕེལ་བའི་བཀྲ་ཤིས་ཤོག།
བཀྲ་ཤིས་ལམ་བཟང་སྣང་བཞིན་འཇའ་ཚོན་ཀློང་། །སྣོད་བཅུད་རང་ཡལ་
རིགས་ལྔ་ཚོམས་བུར་འཁྱིལ། །ཕྱོགས་བྲལ་འཕོ་མེད་ཆོས་སྐུའི་ཞལ་འཆར་
བ༑ ༑མི་ཤིགས་འཇའ་ལུས་འོད་སྐུའི་བཀྲ་ཤིས་ཤོག།
བཀྲ་ཤིས་གཞི་འབྲས་ཀ་དག་ཆོས་སྐུའི་དབྱིངས། །ལྷུན་གྲུབ་འོད་
སྣང་སྟུག་པོ་བཀོད་པར་ཤར། །ལོངས་སྐུར་སངས་རྒྱས་བི་རོ་ཙ་ན་རྗེ། །སྤྲུལ་
སྒྱུར་རྩལ་རྫོགས་ཉིད་སྐུའི་བཀྲ་ཤིས་ཤོག །ས་མ་ཡ་རྒྱ༔



དཔར་སྐྲུན་སྨོན་ཚིག
༄༅། །རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་
ཆོས་ཚུལ་དལ་འབབ་ཀླུང་། །ཚིག་གི་ཟེགས་མ་རེས་ཀྱང་དུག་གསུམ་གྱི། །དྲི་
མ་ཡོངས་འཁྱུད་ལེགས་བཤད་བདུད་རྩི་འདི། །པར་དུ་བསྐྲུན་པའི་རྣམ་དཀར་
ཕུང་པོའི་མཐུས། །ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །གདངས་ཏེ་རྒྱུད་
ལྔའི་འགྲོ་བ་མ་ལུས་པ། །ངེས་ལེགས་ནོར་བུའི་མཛོད་ལ་དབང་འབྱོར་ཤོག།
ཅེས་པ་འདི་ཡང་དེང་དུས་ཡིད་སྲུབ་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་མི་བཟད་པས་
གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་མོའི་སྣང་བ་ལྟར་འབར་བ་
དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་དང་ཕྱོགས་ན་རྡུལ་ཕྲན་གྱི་མཚོན་ཆ་
སོགས་གདུག་པའི་གནོད་འཚེ་གྱ་གྱུའི་སྦྱོར་བ་ནི་ཉིན་རེ་བཞིན་དུ་དར་བ་སོགས་སྒོ་ཀུན་ནས་ལྔ་
བདོའི་རྒུད་ཚོགས་མཚོ་ལྟར་བརྡོལ་བ་འདི་དག་ལྷག་མེད་དུ་ཞི་ཞིང༌། བྱང་ཕྱོགས་བོད་ཁ་བ་ཅན་
དུ་བསྟན་པའི་མེ་རོ་སླར་ཡང་སྔར་བཞིན་གསོས་ཏེ་རྒྱ་གར་འཕགས་པའི་ལྗོངས་འདིར་ཡང་ཐུབ་
པའི་བཞེད་དགོངས་དྲི་མ་མེད་པ་དར་རྒྱས་སུ་འཕེལ་སླད་དང༌། འཛམ་གླིང་ཡངས་པའི་ཁྱོན་
ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེང་གེའི་རིང་ལུགས་སྒོ་ཀུན་ནས་རྒྱས་པ་སོགས་
འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། སྦག་ས་ནང་བསྟན་ཤེས་རིག་འཛིན་སྐྱོང་
སློབ་གཉེར་ཁང་དུ། ནང་བསྟན་གྲུབ་མཐའ་རིས་མེད་ཀྱི་གསུང་རབ་པར་དུ་བསྐྲུན་དང་བསྐྲུན་
འགྱུར་གང་ལའང་སྦྱར་ཆོག་པའི་དགེ་བསྔོའི་སྨོན་ཚིག་ཏུ་༧ཤཱཀྱའི་དགེ་སྦྱོང་ཆོས་སྨྲ་བ་ངག་དབང་
བློ་བཟང་བསྟན་འཛིན་རྒྱ་མཚོས་སྦྱར་བའོ།།



མཁའ་འགྲོ་ཡེ་ཤེས་མཚོ་རྒྱལ་དང་བཻ་རོ་ཙཱ་ནའི་རྣམ་ཐར།
༄༅། །རྣམ་ཐར་དེབ་ཕྲེང་གསུམ་པ་འདི ར་བོད་གངས་ཅན་གྱི་ལྗོངས་
སུ་བྱོན་པའི་མཁས་གྲུབ་གནམ་གྱི་སྐར་ཚོགས་ཀྱི་གྲངས་དང་གཉིས་སུ་
མ་མཆིས་པ་ཞིག་བྱུང་ཡོད་པའི་ཁོངས་ནས། མཁའ་འགྲོ་ཡེ་ཤེས་མཚོ་
རྒྱལ་གྱི་རྣམ་ཐར་ཐོས་པ་དོན་ལྡན་དང་། སྒྲ་སྒྱུ ར་གྱི་རྒྱལ་པོ་ལོ་ཆེན་བི་
རོ་ཙཱ་ནའི་རྣམ་ཐར་རྡོ་རྗེ ་སྙི ང་པོའི་སྲོག་ཤིང༌། ཞེས་བྱ་བ་གཉིས་
ཕྱོགས་སྒྲི ག་ཞུ ས་ཡོད། རྣམ་ཐར་ཕྱོགས་སྒྲི ག་འདི འི ་མ་ཕྱི་ནི་ཕྱི་ལོ་
༡༩༦༢ ལོ ར་སྒང་ཏོག་འབྲས་སྤྱི་བློ ན་ཆེན་ཡིག་ཚང་ནས་འགྲེམས་
སྤེ ལ་བགྱིས་པའི་དེ བ་གཟུགས་ཤིག་ཡིན། རྣམ་ཐར་གཉིས་པོ་ནི་ད་
ལྟའི་ཆར་དཀོ ན་ཚད་དུ་གྱུར་པར་བརྟེ ན་ད་ལམ་མི་ལོ་ཧྲིལ་པོ་ ༤༧
རྗེས་སུ་སླར་ཡང་མང་ཚོགས་ཀྱི་མདུ ན་དུ་སྤྱན་བསྟ ར་ཞུ་ཐུབ་པ་བྱུང་
བར་བརྟེ ན་བོད་ཀྱི་ཆོས་རིག་མི་ཉམས་གོང་འཕེལ་དང་ཉམས་པ་སོར་
ཆུད་ཀྱི་ལས་དོན་གལ་ཆེན་འདི ར་འདིས་ཀྱང་ཕན་པ་ཅུང་ཟད་སྒྲུབ་ཐུབ་
པར་ཞུ་མི་དགོས། རྣམ་ཐར་གྱི་དབུར་གཏིང་ཟབ་ཀྱི་མན་ངག་ཅུང་ཟད་
གོ་དཀའ་བར་མཆིས་ཀྱང་། རྣམ་ཐར་གྱི་དཀྱུས་ཏེ་དངོས་གཞི་རྣམ་
ཐར་ངོ་མ་ནི་གོ་དཀའ་བ་ཞིག་གཏན་ནས་མིན། དེར་བརྟེ ན་མང་ཚོགས་
ལ་ཕན་ཐོགས་ཆེན་པོ་འོང་བར་གདོ ན་མི་ཟ།
།
ཤཱཀ-H
ཀཀg | 7 |
E.
F]
